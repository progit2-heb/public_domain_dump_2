


	
	[אָפַל מְאוֹר כָּל צְבָא רוּמָה]
	



תקעט


         […] אשר […] שָׁקְעָה חַמָּה1



         וְאָפַל מְאוֹר כָּל צְבָא רוּמָה

         וְאָסְפוּ נָגְהָם [עָשׁ] כְּסִיל וְכִימָה



         וְנָבְקָה רוּחַ2 כָּל דָּרֵי אֲדָמָה



5        וְלֹא קָמָה בָם [רוּחַ] וּנְשָׁמָה



         מֵאֵימַת עוֹטֶה אוֹר כַּשַּׂלְמָה3



         כִּרְאוֹתָם אֲסִיפַת4 […] מִמַּיְמָה5



         הִתְחִילוּ אוֹמְרִים בִּנְעִימָה



         יְמִין יְיָ רוֹמֵמָה6



10       וִיהוֹשֻׁעַ [מָלֵא] רוּחַ חָכְמָה7













שקעה חמה: יש להשלים כנראה: ‘אז שקעה  חמה’.  ↩



ונבקה רוח: על־פי יש' יט:ג.  ↩



עוטה אור כשלמה: הקב"ה (תה' קד:ב).  ↩



אסיפת: פטירתו מן העולם.  ↩



[…] ממימה: יש להשלים: ‘משוי  ממימה’.  ↩



ימין יי רוממה: תה' קיח:טז.  ↩



ויהושע… חכמה: על־פי דב' לד:ט.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27189