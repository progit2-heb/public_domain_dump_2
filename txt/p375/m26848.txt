


	
	 [איש מהיר בְּנַחַת יְשִׁיבָה]      
	



קעא


   איש מהיר      בְּנַחַת יְשִׁיבָה1



                  אמרי2 הֵשִׁיבָה3



                  וְחוֹתְנוֹ4 הִקְשִׁיבָה5



                  וְדַעְתֹּה6 יֻושְּׁבָה7



5                 כְּנִתְאַיו8 לְשִׁיבָה9



                  כְּהֶגְּיוֹן מְשִׁיבָה10



                  וְהֶחְזִיר תְּשׁוּבָה



                  אֵלְכָה נָּא וְאָשׁוּבָה11









ישיבה: אפשר שצ"ל ‘ושובה’, על־פי יש'  ל:טו.  ↩



אמרי: כנראה משובש, במקום ‘אמרים’.  ↩



השיבה: הה"א הראשונה מנוקדת בצירה בבלי; והוא  במקום ‘השיב’. והנושא: משה רבנו.  ↩



וחותנו: יתרו.  ↩



הקשיבה: במקום ‘הקשיב’.  ↩



ודעתה: כנראה משובש, במקום ‘ודעתו’, בהשפעת  ‘הקשיבה’ שבטור הקודם.  ↩



יושבה: נתיישבה עליו דעתו; רוצה לומר: הסכים  לרצונו.  ↩



כנתאיו: רוצה לומר: כשנתאווה, כשרצה.  ↩



לשיבה: לחזור למצרים; ואולי צ"ל  ‘לשובה’.  ↩



כהגיון משיבה: כמו שנאמר בתורה, שהיא משיבת  נפש (תה' יט:ח).  ↩



אלכה נא ואשובה: שמ' ד:יח.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26848