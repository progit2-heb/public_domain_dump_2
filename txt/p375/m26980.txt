


	
	[שְׁנֵי פְּרָחִים]       
	



שסח

        אלה תולדת1 






      שְׁנֵי פְּרָחִים2



      כִּשְׁנֵי אֶפְרֹחִים



      אֶחָד מַגִּישׁ נִיחֹחִים3



      וְאֶחָד מְנַהֵג4 נִפְרָחִים5



5     וּשְׁנֵיהֶם נֶאֱרָחִים6



      כְּמִגֶּרֶשׁ יְרָחִים7



      וְצוֹמְחִים וּפוֹרְחִים



      וְרֵיחַ אַפָּם כַּתַּפּוּחִים8













אלה תלדת: במקרא: ‘ואלה תולדת’.  ↩



פרחים: בנים; והכוונה למשה ואהרן שהסדר סוקר  תולדותיהם.  ↩



מגיש ניחחים: מקריב קרבנות, והוא  אהרן.  ↩



מנהג: מנהיג.  ↩



נפרחים: כינוי לישראל.  ↩



נארחים: מלשון ארוחה; רוצה לומר: נהנים,  מתברכים.  ↩



כמגרש ירחים: על־פי דב' לג:יד.  ↩



וריח אפם כתפוחים: על־פי שה"ש ז:ט.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26980