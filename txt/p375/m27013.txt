


	
	 [ממעשה הָלְכוּ בְּנֶפֶשׁ דְּשֵׁינָה]
	



תא

        {שלח לך; במ' יג:א}






   ממעשה    הָלְכוּ1 בְּנֶפֶשׁ דְּשֵׁינָה



             לַאֲדָמָה מְדֻושָּׁנָה2



             וְרָאוּהָ שְׁמֵנָה



             וְטוֹבָה הַרְבֵּה3 מִגֹּשְנָה4



5            וּפָצוּ5 דִּבָּתָה לְשַׁנְנָה6



            כְּחֶרֶב שְׁנוּנָה7



            וְגָרְמוּ לַאֲנִי יְשֵׁינָה8



            בְּאֶרֶץ שׁוּחָה9 לְיַשְּׁבֶנָּה10



10          יוֹם לַשָּׁנָה



            אַרְבָּעִים שָׁנָה11


קק 1 ממעשה] ממעשה מרים שלוחים לא למדו










הלכו וכו': הנושא: מרגלים.  ↩



לאדמה מדושנה: לארץ־ישראל.  ↩



הרבה: יותר.  ↩



מגשנה: מארץ גושן שישבו בה במצרים; והוא
על־פי במ‘ יג:כב, והדרשה בבמ"ר טז:יג: ’להודיעך שבחה של ארץ ישראל
שהפסולת שלה משובח הרבה יותר מן המשובח של מצרים'.  ↩



ופצו: ופתחו פיהם.  ↩



דבתם לשננה: להוציא דיבתה.  ↩



כחרב שנונה: שב אל ‘פצו’ שבטור הקודם.  ↩



לאני ישינה: לישראל (שה"ש ה:ב).  ↩



בארץ שוחה: במדבר (יר' ב:ו)  ↩



לישבנה: במקום ‘לישב’; או ‘לישב נא’.  ↩



יום…. שנה: במ' יד:לד.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27013