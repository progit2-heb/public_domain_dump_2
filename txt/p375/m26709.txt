


	
	 [אומרי נָבְלָה שְׂפָתָם]      
	



לב


    אומרי         נָבְלָה שְׂפָתָם1



                   וּמַעֲנָם2 נִסְתַּם וְשִׂיחָתָם



                   וְכֻתְּתוּ חַרְבוֹתָם וַחֲנִיתֹתָם3



                   לָתֵת בִּגְוִיָּתָם

5                  וְנָפְלָה טִירָתָם



                   וְתָפֵל טיסתם4



                   נֶעֱקַר לְהַלְאוֹתָם5



                   וּמִשָּׁם וַיָּפֶץ יְיָ אֹתָם6









נבלה שפתם: של אנשי דור הפלגה (בר'  יא:ז).  ↩



ומענם: דיבורם.  ↩



וכתתו… וחניתתם: על־פי יש‘ ב:ד; והכוונה:
נשתברו כל הזיין שלהם והופנו כנגדם (‘לתת בגויתם’); והוא על־פי המדרש
בתנחומא, מהדורת באבער, נח, סי’ כח: ‘אמר להם הקב"ה אתם אומרים פן נפוץ
אני מפיץ אתכם…, לקיים מה שנאמר מגורת רשע היא תבואתנו.’
וחניתתם: על הת“ו הראשונה באות בכ”י נ שתי נקודות במאונך, כמין
שווא, והוא כנראה סימן של חולם בבלי משום החסרת הוי"ו
(‘חניתותם’).  ↩



ותפל טיסתם: כך בכ“י נ; ונראה, שצ”ל ‘ותפל  טיחתם’, על־פי יח' יג:י ועוד, והוא קשור אל הטור שלאחריו.  ↩



להלאותם: לייגעם, כדי שיחדלו לבנות העיר (בר'  יא:ח).  ↩



ויפץ יי אתם: בר' שם, שם.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26709