


	
	[ארבעים פז̇ כְּתָב רִאשׁוֹן]
	



תקיא


   ארבעים    פז̇   כְּתָב רִאשׁוֹן1 פָּרַח2



                  וּכְתָב שֵׁינִי3 זָרַח



                  וְעָמַד וְלֹא בָרַח



                  וְעָנָן לוֹ נֶאֱרַח4



5                 וְיָרַד בְּלוֹא ט̇ורַח



                  כְּגִיבּוֹר לָרוּץ א̇ורַח5




נ 4 וענן] הוי“ו נראית כמין יו”ד










כתב ראשון: הכתב שעל הלוחות הראשונים.  ↩



פרח: כך על־פי דרשת חז“ל בירוש' תענית פ”ד
ה“ח, סח ע”ג, ובהרבה מקבילות: ‘תני בשם ר’ נחמיה: הכתב עצמו
פרח.'  ↩



וכתב שיני: שעל הלוחות השניים.  ↩



וענן לו נארח: ונזדמן לו (‘נארח’) ענן ליסע
עליו; והוא על־פי פסיקתא דר“כ, כ, דף צ ע”ב: ‘בשעה שעלה משה למרום
באותה שעה באתה ענן ורבצה כנגדו’ וכו'.  ↩



כגיבור… אורח: תה' יט:ו.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27122