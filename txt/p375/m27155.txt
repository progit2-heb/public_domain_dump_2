


	
	[בְּצֵאתְךָ מִמְּכוֹנֶיךָ]
	



תקמה

   [28 ע"ב] כי תצא 






         בְּצֵאתְךָ מִמְּכוֹנֶיךָ1



         לִלְחוֹם אֶת לוֹחֲמֶיךָ2



         הִשָּׁמֵר בְּשִׁנּוּנֶיךָ3



         דָּבָר רָע לֹא יְאֻונֶּיךָ4



5        וְלֹא תָתוּר אַחַר עֵינֶיךָ5



         לְהִכָּשֵׁל בַּעֲוֹנֶיךָ



         כִּי יְיָ אֱלֹהֶיךָ מִתְהַלֵּךְ בְּקֶרֶב מַחֲנֶיךָ6




קד 2 לוחמיך] שוטניך 4 כי דבר 5 אחר מראה עיניך 6 פן תכשל














ממכוניך: ממקומך; עיין גם להלן, פזמון תקמז,  טור 2.  ↩



את לוחמיך: באויביך; והוא נגד החרוז.  ↩



השמר בשנוניך: הישמר בדיבורך; אבל אפשר
שכתוב: ‘השמד בשנוניך’, רוצה לומר: להשמידם (‘את לוחמיך’) בחרבותיך
השנונות.  ↩



דבר… יאוניך: על־פי תה' צא:י.  ↩



ולא… עיניך: על־פי במ' טו: לט.  ↩



כי… מחניך: דב' כג:טו.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27155