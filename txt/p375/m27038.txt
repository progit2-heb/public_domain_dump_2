


	
	[מקדם ומאז אֵיבָתָם הָיְתָה נְצוּרָה]
	



תכז

    וירא בלק {במ' כב:ב}






   מקדם ומאז    אֵיבָתָם הָיְתָה נְצוּרָה1



                 וְאַהֲבָתָם הָיְתָה אֲצוּרָה2,



                  כְּמוֹ חוֹמָה בְצוּרָה



                  עָצוּ לְהִתְחַבְּרָה3



5                 וְּלִהְתעוֹלֵל4 בְּאֹום עֲצוּרָה



                  וּבָאָה עֲלֵיהֶם הַצְּפִירָה5



                  [..]ש[.]6 [קָ]צָה וְנַפְשָׁם קָצְרָה7



                  כִּי יְיָ הֲמָמָם8 בְּכָל צָרָה









איבתם היתה נצורה: של מואב ושל מדיין.  ↩



אצורה: אסופה, מוסתרת.  ↩



כמו… להתחברה: הם יעצו (‘עצו’) להתחבר כמו  חומה בצורה.  ↩



ולהתעולל: השווה תה' קמא:ד.  ↩



ובאה…. הצפירה: יח' ז:ז.  ↩



[..]ש[.]: לכאורה נראה, שכתוב ‘ונפשם  קצה’ (השווה במ' כא:ה), אבל קשה להלום את המשך הטור.  ↩



ונפשם קצרה: השווה במ' כא:ד ועוד.  ↩



כי יי הממם: דב"ה טו:ו; ובמקרא: ‘כי אלהים’  וכו'.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27038