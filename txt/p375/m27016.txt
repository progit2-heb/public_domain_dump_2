


	
	 [אִם לֹא בְלֵב בָּר]
	



תד

        עד אנה ינאצוני {במ' יד:יא}






         אִם לֹא בְלֵב בָּר



         שָׁמַרְנוּ רְחָבָה1 2



         מַסְטִין יִתְגַבַּר3



         וְתֻוגְדַּל חוֹבָה4



5        וּבָנוּ יִתְעַבַּר5



         דָּגוּל מֵרְבָבָה6



         וְּכמוֹנְעֵי בָר7



         הֻוגַּד8 לָנוּ אֵיבָה9



         וְאִם בַּדָּבָר

10       תָּלִינוּ אַהֲבָה

         וּבָטַל דָּבָר



         וְתִיבְטוֹל אַהֲבָה10









אם… רחבה: שיעור הטורים: אם לא שמרנו רחבה  בלב בר.  ↩



רחבה: כינוי לתורה (איוב יא:ט).  ↩



יתגבר: במקום ‘התגבר’.  ↩



ותוגדל חובה: ויגדל החטא.  ↩



יתעבר: יזעם (דב' ג:כו, ועוד).  ↩



דגול מרבבה: הקב"ה (על־פי שה"ש ה:י).  ↩



וכמונעי בר: וכמָה שנאמר במונע בר (מש‘  יא:כו: ’מנע בר יקבהו לאום'9.  ↩



הוגד: במקום ‘הוגדה’.  ↩



איבה: איבתו של הקב"ה על שום חטאינו.  ↩



ואם…. ותיבטול אהבה: על־פי המשנה באבות :טז: 'כל אהבה שהיא תלויה בדבר, בטל דבר בטלה אהבה.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27016