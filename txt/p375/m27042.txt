


	
	[מְיַשְּׁרֵי עָקֹוב]
	



תלא

        מי מנה {במ' כג:י}






         מְיַשְּׁרֵי עָקֹוב1



         שֵׁם שׂוֹנְאֵיהֶם אֵל יִרְקוֹב2



         וְיוֹצִיא לָהֶם3 שֵׁם נָקוּב



         אֲשֶׁר פִּיו אוֹתוֹ יִקּוֹב4



5        הִנְנִי שָׁב שְׁבוּת אָהֳלֵי יַעֲקֹב5



         עַתָּה יָשׁוּב יַעֲקֹב6



         דָּרַךְ כּוֹכָב מִיַּעֲקֹב7



         מִי מָנָה עֲפַר8 [יַעֲקֹב]









מישרי עקוב: כינוי לישראל, על־פי יש'  מ:ד  ↩



שם….. ירקוב: על־פי מש' י:ז.  ↩



ויוציא להם: לישראל.  ↩



שם…. יקוב: על־פי יש‘ סב:ב: ’וקרא לך שם  חדש אשר פי ה‘ יקבנן’.  ↩



הנני…. יעקב: יר ל:יח.  ↩



עתה…. יעקב: על־פי יח' לט:כה.  ↩



דרך…. מיעקב: במ' כד:יז  ↩



מי מנה עפר: כך בכ"י נ, ויש להשלים:  ‘יעקב’; והוא פסוק ראשון בסדר (במ' כג:י).  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27042