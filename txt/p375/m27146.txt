


	
	[שִׁמְעוּ מִילָּתִי בְּאָזְנֵיכֶם]
	



תקלו


         שִׁמְעוּ מִילָּתִי בְּאָזְנֵיכֶם



         וְלֹא תָתוּרוּ אַחֲרֵי עֵינֵיכֶם1



         אִם תַּמְרוּ בְּקוֹנֵיכֶם



         לְבִלְתִּי מְלוֹךְ עֲלֵיכֶם2



5        וְתֹאמְרוּ לְדַיָּינֵיכֶם3



         לְהָקִים מֶלֶךְ לָכֶם



         וְהֵמָּה מִמְּכֶם4



         מֶלֶךְ עוֹבֵר בְּרָאשֵׁיכֶם5



         לוֹקֵחַ מַחֲמַדֵּיכֶם6



         בְּמִלְחַמְתּוֹ מוֹצִיא בְנֵיכֶם

         לְמוֹשַׁב בֵּיתוֹ לוֹקֵחַ בְּנוֹתֵיכֶם



         וּמַחְמַד שְׂדֵיכֶם7



         וִיופִי כַרְמֵיכֶם




נ 9 מחמדיכם] היה חמדיכם ונוספה מי"ם בין השיטין










ולא… עיניכם: על־פי במ' טו:לט.  ↩



לבלתי… עליכם: לבחור לכם מלך זולתו.  ↩



לדייניכם: לשופטיכם, למושלים בכם.  ↩



והמה ממכם: רוצה לומר, להקים לכם מלך  מתוככם.  ↩



מלך עובר בראשיכם: אותו מלך שיעבור לפניכם  להנהיגכם (על־פי מי' ב:יג), כך יהיה מנהגו.  ↩



לוקח מחמדיכם: את היקר לכם. ולעניין הטורים  שלאחר זה השווה משפט המלך בשמ"א ח:יא.  ↩



ומחמד שדיכם: ולוקח (טור 11) מחמד שדיכם  וכו'.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27146