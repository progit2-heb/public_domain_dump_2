


	
	[שְׁלשָׁה דְבָרִים בַּיַּיִן מְפ̇ורָשִׁים]       
	



רפז

        






      שְׁלשָׁה דְבָרִים בַּיַּיִן מְפ̇ורָשִׁים



      מְשַׂמֵּחַ לְבַב אֲנָשִׁים1



      וּמֵישִׁיב דַּעַת חֲלוּשִׁים2



      וּמַצְהִיל פָּנִים3 כְּפוּשִׁים4



5     שִׁמְעוּ צְעִירִים וִישִׁישִׁים

      כִּי שׁוֹתָיו קְדוֹשִׁים



      חוּץ מֵהַמִּטַּהֲרִים וְהַמִּתְקַדְּשִׁים5



      וְזֶרַע מְקֻודָּשִׁים6



      עָלָיו מְבָרְכִים וְשֵׁם אֵל מַקְדִּישִׁים



10    וְהַגֶּפֶן אָמְרָה טַעֲמֵי קִידּוּשִׁים7



      הֶחֳדַלְתִּי אֶת תִּירוֹשִׁי הַמְשַׂמֵּחַ אֱלֹהִים וַאֲנָשִׁים8




נ 7 והמתקדשים] והמקדשים ותי"ו תלויה בין השיטין










משמח לבב אנשים: שופ‘ ט:יג; תה’ קד:ט.  ↩



ומישיב דעת חלושים: ומביא את החלושים ליישוב  הדעת.  ↩



ומצהיל פנים: על־פי תה' קד:טו.  ↩



כפושים: השווה איכה ג:טז.  ↩



חוץ… והמתקדשים: חוץ מן החוטאים ועובדי  עבודה זרה; על־פי יש' סו:יז.  ↩



וזרע מקודשים: ישראל.  ↩



טעמי קידושים: דברים נכונים ומקודשים.  ↩



החדלתי… ואנשים: שופ' ט:יג.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26899