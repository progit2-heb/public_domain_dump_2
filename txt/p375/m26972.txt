


	
	[מחמדי שֵׁשׁ וְשֶׁבַע שָׂנֵא]       
	



שס


   מחמדי    שֵׁשׁ וְשֶׁבַע שָׂנֵא1



             עדת2 אָץ3 לִמְנֶה4



             תִּשְׁעָה מִנְיָנִין5 6 בְּמַעֲנֶה7



             וְהָעֲשִׂירִי לְקֵץ מְמֻונֶּה



5             תַּעֲבוֹרְנָא הַצֹּאן עַל יְדֵי מוֹנֶה8













שש… שנא: כינוי לקב"ה, על־פי מש'  ו:טז.  ↩



עדת: כנראה צ“ל ‘עדתו’ או כיו”ב.  ↩



אץ: מיהר; אבל אפשר שיש לקרוא: ‘אין למנה’  (השווה במ' כג:י).  ↩



למנה: בדרך הפייטנים, במקום ‘למנות’.  ↩



תשעה מנינין: מיוסד על הנאמר בתנחומא, מהדורת
באבער, כי תשא, ח, ובמקבילות: ‘אתה מוצא עשרה פעמים נמנו בני ישראל,
אחת בירידתן למצרים… ואחת לעתיד לבוא שנאמר: עוד תעבורנה הצאן על ידי
מונה.’  ↩



מנינין: אולי צריך לקרוא ‘מניניו’.  ↩



במענה: על־פי פקודת הקב“ה; והוא על־פי המשך
הדרשה שם: 'אמר הקב”ה בעולם הזה היו בני אדם סופרים אתכם, אבל לעולם
הבא אני אספור אתכם‘ וכו’.  ↩



תעבורנא… מונה: יר' לג:יג.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26972