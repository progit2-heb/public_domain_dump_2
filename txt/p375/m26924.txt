


	
	[שׁוֹר וְכֶשֶׂב וְעֵז הוֹרָה]       
	



שיב 1


         שׁוֹר וְכֶשֶׂב וְעֵז הוֹרָה 2



         עוֹטֶה אוֹרָה3



         לְקָורְבַּן תְּשׁוּרָה4



         וְאַיָּל וּצְבִי וְיַחְמוּר מִידָּתָם גְּמוּרָה5



5        וְאַקּוֹ וְדִישׁוֹן וּתְאוֹ וָזֶמֶר אֵין לָהֶם תְּמוּרָה6



         וְכֻלָּם כְּאֶחָד לָהֶם לֶאֱכֹל הִתִּירָה



         וּגְוִיָּתָם עֲטוּרָה7



         נְקִיָּיה וּטְהוֹרָה

         וְאֵין בָּהּ מוּם כִּי כֻולָּהּ כְּשֵׁירָה



         וְזֶה הַפִּתְרוֹן שֵׁמוֹת עֲשָׂרָה8




10 פתרון שמות בהמות עשרה קב / שרידים מסוף הפזמון קל וב










לכאורה דן הפזמון בעניין הבהמה והחיה הנזכרות
לטהרה בדב‘ יד: ד–ה: ’זאת הבהמה אשר תאכלו שור שה כשבים ושה עזים איל
וצבי ויחמור ואקו ודישן ותאו וזמר;‘ אבל הוא קשור לסדר שלנו מכוח המקרא
’אשר ישחט שור או כשב או עז' (וי' יז:ג), הנזכר בראשו.  ↩



הורה: לימד.  ↩



עוטה אורה: הקב"ה (תה' קד:ב).  ↩



לקורבן תשורה: להביא מהם קרבן.  ↩



מידתם גמורה: כנראה: דינם כבר שנוי במקום  אחר; והכוונה לדב' יד: ד–ה, שהוזכרו לעיל בביאור.  ↩



אין להם תמורה: כנראה: אין מלבדן חיות  טהורות.  ↩



עטורה: במובן: כשרה.  ↩



שמות עשרה: הכוונה לעשרת מיני הבהמה והחיה  הנזכרים בפסוקים הנ"ל (דב' יד:ד–ה).  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26924