


	
	[נְבִיאִים שְׁנַיִם]
	



תקסט1

   [30 ע"ב] האזינו 






         נְבִיאִים שְׁנַיִם

         הֵעִידוּ שָׁמַיִם



         בַּעֲמוּסֵי מֵעַיִם2



         עַל מְשׁוּלַת מַיִם3



5        לְבִלְתִּי שׁוּב אֲחֹרַיִים



         וּלְעַקֵּל מְסִילַּיִים4



         אֶחָד5 נָם הַאֲזִינוּ הַשָּׁמַיִם6



         וְאֶחָד נָם שִׁמְעוּ שָׁמַיִם7













הפזמון מבוסס על המדרש בתנחומא, האזינו, ב: ‘מה
ראה ישעיהו לומר שמעו שמים אלא ללמדך שכל דברי הנביאים שווים, משה אמר
האזינו השמים, וישעיהו אמר שמעו שמים והאזיני ארץ.’  ↩



בעמוסי מעים: בישראל (יש' מו:ג).  ↩



על… מים: על התורה (שהש"ר א:יט,  ועוד).  ↩



ולעקל מסיליים: ולבלתי לכת בדרכים  עקלקלות.  ↩



אחד: משה רבנו.  ↩



האזינו השמים: דב' לב:א.  ↩



ואחד… שמים: וישעיהו אמר שמעו שמים (יש'  א:ב).  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27179