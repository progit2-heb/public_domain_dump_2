


	
	[אִם הִשְׁקְתָה לְזָרִים]       
	



1

שעו

        איש איש 






      אִם הִשְׁקְתָה1 לְזָרִים2



      מַיִם גְּנוּבִים3 וּמְסֻותָּרִים



      וְאִם לְאִישִׁים אֲחֵרִים



      הִלְעִיטָה4 לֶחֶם סְתָרִים5



5     אָלוֹתֶיהָ6 יִכְתּוֹב בִּסְפָרִים7



      מְכַהֵן בְּתֻומִּים וְאוּרִים8



      וּמָחָה אֶל מֵי הַמָּרִים9



      וְאִם בְּאִישָׁהּ עָשְׂתָה שְׁקָרִים10



      וּבָאוּ בָהּ הַמַּיִם הַמְאָרְרִים לְמָרִים11




קמ 3 לאישים] לאנשים 9 למרים] ליתא














השקתה: הנושא: הסוטה.  ↩



לזרים: לגבר שאינו בעלה.  ↩



מים גנובים: על־פי מש' ט:יז; ורוצה לומר: אם  נטמאה לאיש אחר.  ↩



הלעיטה: האכילה.  ↩



לחם סתרים: מש' שם, שם.  ↩



אלותיה: את דברי האלה הכתובים עליה בתורה  (השווה במ' ה:כג).  ↩



בספרים: בספר (במ' שם, שם).  ↩



מכהן בתומים ואורים: הכוהן.  ↩



ומחה… המרים: במ' שם, שם.  ↩



ואם… שקרים: ואם באמת בגדה בבעלה.  ↩



ובאו… למרים: במ' שם, כד.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26988