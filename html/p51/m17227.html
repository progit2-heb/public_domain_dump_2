<h1>מִשְׁאֲלוֹת לִבִּי</h1>
שמריהו לוין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>          יְהִי רָצוֹן:</p>
<p>שֶׁאֶשְׂמַח בְּחֶלְקִי בַחַיִים חַיָתִי,</p>
<p>שֶׁלֹּא אֲקַנֵּא עוֹלָם בְּבַעֲלֵי הָעֹשֶׁר,</p>
<p>שֶׁאֶסְתַּפֵּק בְּמוּעָט, אַךְ כְּדֵי מִחְיָתִי.</p>
<p>שֶׁאֶעֱשֶׂה כָּל מַעֲשַׂי בְּצֶדֶק וָיוֹשֶׁר.</p>
<p>שֶׁתְּהִי בַת שִׁירָתִי תָּמִיד עִמָּדִי,</p>
<p>שֶׁלֹּא אַחֲלִיפֶנָּה בַּהֲבֵל הֲבָלִים,</p>
<p>שֶׁלֹּא תְהִי תּוֹרָתִי קַרְדּוֹם בְּיָדִי.</p>
<p>שֶׁיְהִי אוֹר בְּנַפְשִׁי וְנָסוּ הַצְלָלִים,</p>
<p>שֶׁלֹּא תֻתַּן בֶּאֱמוּנַת רוּחִי מִגְרָעַת,</p>
<p>שֶׁלֹא אוֹסִיף מַכְאוֹב, כִּי אוֹסִיף דָּעַת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17227">https://benyehuda.org/read/17227</a></div></body>