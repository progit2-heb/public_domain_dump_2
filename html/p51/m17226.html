<h1>מִשְׁאֲלוֹת לֵב</h1>
שמריהו לוין
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>          יְהִי רָצוֹן:</p>
<p>שֶׁלֹּא אִיגַע לָרִיק בְּבָשָׂר, בָּרוּחַ,</p>
<p>שֶׁיִהְיֶה אֵשׁ תָּמִיד בְּאָח הַמְּבוֹעָרֶת,</p>
<p>רָעֵב וְצָמֵא שֶׁלֹא אֶשְׁכַּב לָנוּחַ,</p>
<p>שֶׁתְּהִי אַךְ הַשַּׁלְוָה בְּבֵיתִי שׂוֹרָרֶת.</p>
<p>שֶׁיַּקְשִׁיבוּ בַּלִמוּדִים בָּנַי וּבְנוֹתַי,</p>
<p>כָּל יְמֵי חַיֵיהֶם אַךְ לֶאֶמֶת יִגְבּוֹרוּ,</p>
<p>שֶׁיִחְיוּ בְכָבוֹד וּבְשַׁלְוָה אֲבוֹתַי</p>
<p>וְכָעֲנִיִּם עַל הַפְּתָחִים לֹא יַחְזוֹרוּ.</p>
<p>שֶׁתִּחְיֶה בִתִּי עַל מְלַאכְתָּה אַךְ בְּטוּחָה,</p>
<p>מִבְּלִי מְכוֹר אֶת יָפְיָהּ, הֶדֶר הַנֹּעַר,</p>
<p>שֶׁתִּכָּנֵס לַחֻפָּה מֵאַהֲבָה כְרוּחָהּ,</p>
<p>שֶׁיְהִי בְחִירָהּ רָצוּי וִיפֵה-פְרִי-תֹאַר.</p>
<p>שֶׁיכַבְּדוּ אֶת אִשְׁתִּי עַד יוֹם הַמָּוֶת,</p>
<p>כְּמוֹשֶלֶת הַבַּיִת, כְּאֵם רַחֲמָנִיָה.</p>
<p>מִדְבָּרֶיהָ הָרַכִּים שֶׁיְגָרְשׁוּ עַצָבֶת,</p>
<p>אַךְ לֹא כֹּס הַיָיִן בְּבֵית הַשְּׁתִיָה.</p>
</blockquote>
<div class="footnotes">
<hr/>
<ol>
<li id="fn:1">
<p>העתקה Жехяпія Мпхайдова <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17226">https://benyehuda.org/read/17226</a></div></body>