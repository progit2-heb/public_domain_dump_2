<h1>רנת בוקר</h1>
מאיר הלוי לטריס
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כַּנְפֵי שַׁחַר נֶחְפָּה בַּפָּז אוֹר יְקָרוֹת חֲתוּלָתוֹ</p>
</blockquote>
<blockquote>
<p>לְאֶרֶץ צַלְמָוֶת בָּא וְעַפְעַפָּיו יָהֵלּוּ אוֹר.
נִשְׁקַף מֵחֲרַכֵּי שָׁמַיִם מַשְׁפִּילִי לִרְאוֹת סֶלָה</p>
</blockquote>
<blockquote>
<p>וַיְצַו לַחֲשֵׁכָה נוּדִי! וּלְיוֹשְׁבֵי תֵבֵל הַחֲלִיפוּ כֹּחַ!
הִנֵּה עַל הֶהָרִים יְבַשּׂר צֵאת שֶׁמֶשׁ בִּגְבוּרָתוֹ;</p>
</blockquote>
<blockquote>
<p>כֵּן תְּבַשּׂר תִּקְוַת אֱנוֹשׁ יֶשֶׁע בְּיוֹם צָרָה.
כַּגִּבּוֹר יָרוּץ אוֹרֵחַ לָרִיב יְרִיבֵי עַמּוֹ</p>
</blockquote>
<blockquote>
<p>לְפַתֵּחַ אֲסִירֵי בַרְזֶל לֵאמֹר לַאֲסִירִים צֵאוּ!
כֵּן יְשַׁלַּח בְּרָקָיו וַיֵּלֵכוּ וְיִנְדּוֹף שֶׁמֶשׁ אֲפֵלָה</p>
</blockquote>
<blockquote>
<p>לְחוֹרֵי עָפָר וָכֵפִים לְאֶרֶץ נְשִׁיָּה סֶלָה.
רַבִּים נָמוּ וַיִּישׁנוּ הַמָּוְתָה לֹא שָׁבוּ לִרְאוֹת אוֹר</p>
</blockquote>
<blockquote>
<p>לָכֵן רָנוּ רוֹאֵי שָׁמֶשׁ! חַסְדֵי אֲדֹנָי הַזְכִּירוּ.
גַּם פִּי יַגִּיד תְּהִלָּתֶךָ אֱלֹהַי יַגִּיהַּ חָשְׁכִּי</p>
</blockquote>
<blockquote>
<p>לֹא בִשְׁאוֹל רוּחִי תוֹדֶךָ כִּי אֵשֵׁב בַּחֹשֶׁךְ עוֹלָם.
גַּם כִּי אֶרְאֶה עָמָל וְכָל הַיּוֹם רוּחִי סָרָה</p>
</blockquote>
<blockquote>
<p>חֲדָשִׁים לַבְּקָרִים יָהּ! רוּחִי תְּחַדֵּשׁ בְקִרְבִּי!
נִפְלָאִים מַעֲשֶׂיךָ אֱלֹהִים! סְדָרִים בַּכֹּל יָצַרְתָּ</p>
</blockquote>
<blockquote>
<p>אַךְ גַּל עֵינַי לְהַבִּיטָם וכָל מַעְיָנַי בָּךְ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8035">https://benyehuda.org/read/8035</a></div></body>