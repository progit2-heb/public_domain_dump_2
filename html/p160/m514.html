<h1>ארץ הצבי</h1>
מאיר הלוי לטריס
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חוֹף הַיַּרְדֵּן מִרְבַּץ לִגְמַלֵּי עֶרֶב</p>
<p>הַר סִינַי שֶׁשּׁמֵם מָעוֹן לַבַּעַל;</p>
<p>שָׁם תִפְלָה וּנְאָצָה וּזְאֵבֵי עֶרֶב,</p>
<p>אֵיךְ יִדֹּם רַעַמְךָ אַדִּיר מִמַּעַל! –</p>
</blockquote>
<blockquote>
<p>עַל לֻחוֹת קֹדֶשׁ שָׁם אֵשׁ-דָּת הִתְוֵיתָ,</p>
<p>שָׁם יִפְעַת אוֹר עוֹלָם לָעָם הוֹפַעְתָּ,</p>
<p>שָׁם בָּרַעַשׁ, בָּאֵשׁ נִגְלֹה נִגְלֵיתָ</p>
<p>וַיַּרְא יָד עַל כֵּס יָהּ עַם זוּ הוֹשַׁעְתָּ!</p>
</blockquote>
<blockquote>
<p>עוּרָה וּבְרַק בָּרָק! שׁוּב נָא הוֹפִיעַ,</p>
<p>אַף כָּלָה נֶחְרָצָה כַּלֵּה צָרֶיךָ!</p>
<p>אַרְצֶךָ עַד מָתַי עָרִיץ יַכְרִיעַ?</p>
<p>עַד מָתַי עוֹד יֶאְשַׁם בֵּית תִּפְאַרְתֶּךָ!</p>
</blockquote>
<p>
 </p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/514">https://benyehuda.org/read/514</a></div></body>