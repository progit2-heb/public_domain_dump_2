<h1>טָפּוֹלִיָּה וּבְרוֹשׁ</h1>
יעקב שטיינברג
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל יַד חַלּוֹנִי גְדֵלִים עֵצִים שְׁנַיִם,</p>
<p>כִּתְאוֹמִים הֵם – טָפּוֹלִיָּה וּבְרוֹשׁ;</p>
<p>בְּסוּת הֶעָלִים הִיא כְאָחוֹת הַחֲרֵדָה,</p>
<p>וְהוּא לוֹ דְמוּת כְּעֶלֶם גֵּא זְקוּף-רֹאשׁ.</p>
<p>בְּגִזְעָם שׁוֹנִים הֵם, אַךְ שִׂיא צַמְּרוֹתָם</p>
<p>מְסֻגָּר הוּא אֶל עַל לִבְלִי הִפָּרֵד;</p>
<p>לַבְּרוֹש דְּמוּת נָזִיר קוֹפֵא עַל חֲלוֹמוֹתָיו,</p>
<p>וּלְבָבָהּ הִיא, לֵב עָלִים, תָּמִיד חָרֵד.</p>
<p>וּבְגַעַת בָּם הַשֶּמֶש מִדֵּי עֶרֶב –</p>
<p>הַבְּרוֹש סְגוּר-לֵב גַּם אָז מִקַּחַת אוֹר;</p>
<p>וְהִיא לְעֵין-כֹּל – טָפּוֹלִיָּה מַזְהִירָה,</p>
<p>וְזָהֳרָהּ עוֹבֵר בָּהּ, תְּעוֹת וַעֲבוֹר…</p>
<p>1919</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/10164">https://benyehuda.org/read/10164</a></div></body>