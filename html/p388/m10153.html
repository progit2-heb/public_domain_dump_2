<h1>[מגבול העבר רק קורות אדם]</h1>
יעקב שטיינברג
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִגְּבוּל הֶעָבָר רַק קוֹרוֹת אָדָם</p>
<p>בִּנְתִיב זִכָּרוֹן לִנְדֹּד מַרְחִיקִים:</p>
<p>גְּוִיל חַיִּים נִשְׂרַף וַיְהִי לְאֵפֶר,</p>
<p>אַךְ יֵשׁ גַּם אֵפֶר עוֹד יַמְלִיט זִיקִים.</p>
<p>שְׁעַת-גִּיל רְחוֹקָה עוֹד שְׁמוּרָה אִתִּי,</p>
<p>כְּבָר אֶבֶן קָרָה מִסְגֶּרֶת זְמַנָּהּ,</p>
<p>אַךְ עוֹד בִּי נַפְשִׁי לִשְׁאֵרִית זִכְרָהּ</p>
<p>בְּתִמְהוֹן אֹשֶׁר כְּמוֹ אָז מִתְעַנָּה.</p>
<p>עַל צוּר לְבָבִי, חֲרוּת נִשְׁכָּחוֹת,</p>
<p>גַּם לַהֲטֵי כְזָבָהּ לָעַד חֲסֵרִים;</p>
<p>אַךְ שְׁעַת הַחֶסֶד הַזּׂאת כִּי אֶפְקֹד –</p>
<p>כָּל קְרָבַי הוֹמִים מֵרֹךְ סַנְוֵרִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/10153">https://benyehuda.org/read/10153</a></div></body>