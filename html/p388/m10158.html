<h1>[הנה בא היום הנמהר]</h1>
יעקב שטיינברג
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִנֵּה בָא הַיּוֹם הַנִּמְהָר</p>
<p>עֵת הַזְּמַן בַּחוּצוֹת יָרֹן;</p>
<p>וּלְעֻמָּתוֹ גַּם יָשׁׂקּוּ</p>
<p>כָּל הַלְּבָבוֹת בְּשִׁכָּרוֹן.</p>
<p>אוּלָם – רָזִי: גַּם הֶעָתִיד,</p>
<p>גַּם הֶעָבָר כְּבַַד-כְּנָפַיִם,</p>
<p>שְׁנֵיהֶם יִרְבְּצוּ כִתְאוֹמִים</p>
<p>אֶל מוּל שַׁעֲרֵי הַחַיִּים.</p>
<p>וּבְעוֹד צְחוֹק הַזְּמַן מִתְגַּלְגֵּל,</p>
<p>וּבְעוֹד חוֹגְגָה הָעֵדָה, –</p>
<p>יֵט הֶעָבָר עַפְעַף שֵׂיבָה,</p>
<p>יִפְקַח עַיִן אַחַת כְּבֵדָה.</p>
<p>דּוּמָם יַבִּיט אֶל הֶעָתִיד</p>
<p>בְּתוֹכֵחָה אוֹ בַחֲנִינָה, –</p>
<p>אַךְ הַלָּז, אֲחוּז חֲלוֹמוֹת,</p>
<p>יִנְשֹׁם אַט לְקוֹל הָרִנָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/10158">https://benyehuda.org/read/10158</a></div></body>