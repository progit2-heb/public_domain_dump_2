<h1>[כזוג טורפים תועי-ליל ומוכי-צמא]</h1>
יעקב שטיינברג
<body align="right" dir="rtl"><div align="right" dir="rtl"><!DOCTYPE html>
<body>
<h2>ג</h2>
<blockquote>
<p>כְּזוּג טוֹרְפִים תּוֹעֵי-לֵיל וּמֻכֵּי-צָמָא, —</p>
<p>מֵרוּץ וַעֲרֹג לְאֵד יְאוֹרִים מְתוּקִים</p>
<p>כִּי יִפְּלוּ עַל שְׂפַת בְּרֵכָה נֶאֱלָמָה;</p>
<p>כִּי יִשְׁעוּ לִדְבַר-מָה מִן הָאֲפֵלָה</p>
<p>וּכְאֶחָד הֵם נוֹאָשִׁים וְזוֹמֵמִים,</p>
<p>רַק שֶׁפִי קְצֵה הַגַּלִּים הַדּוֹמֵמִים</p>
<p>לְשׁוֹנָם תָּלֹק רֶגַע וְחָדֵלָה: —</p>
<p>בְּלַהַט מַעֲרֻמֵּינוּ הַנִּחָרִים</p>
<p>כֵּן נַחְנוּ אָז, נוֹאָשִׁים וַחֲבוּקִים,</p>
<p>עַל שְׂפַת יְאוֹר עֹנֶג נָם וְגַל לֹא יָרִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/10171">https://benyehuda.org/read/10171</a></div></body>