<h1>[יבואו הימים הטובים]</h1>
יעקב שטיינברג
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָבוֹאוּ הַיָּמִים הַטּוֹבִים,</p>
<p>וּבָא תוֹר הָאָבִיב הַבָּהִיר,</p>
<p>וְיָקוּם דּוֹר חָדָשׁ וְצָעִיר, –</p>
<p>אַךְ אַנוּ לֹא נֵהָנֶה מִדְּרוֹרוֹ.</p>
<p>וַחֲלוֹם הָעֲתִידוֹת הָרְחוֹקִים,</p>
<p>בִּימֵי עֲלוּמֵינוּ רָקַמְנוּ</p>
<p>וּבְעִתּוֹת הַמְּצוּקָה חָלַמְנוּ, –</p>
<p>אֲנַחְנוּ לֹא נֵדַע פִּתְרוֹנוֹ.</p>
<p>לְבִנְיַן הֶעָתִיד הַגָּדוֹל</p>
<p>אֶת אַבְנֵי הַיְסוֹדוֹת הִנַּחְנוּ,</p>
<p>תַּחַת עֹל כָּבֵד כִּי שַׁחְנוּ, -</p>
<p>אַךְ אָנוּ לֹא נִרְאֶה בִגְאוֹנוֹ.</p>
</blockquote>
<p>1903</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/10370">https://benyehuda.org/read/10370</a></div></body>