<h1>סְמֹךְ נָפְלִי</h1>
סלימאן מנחם מני
<body align="right" dir="rtl"><div align="right" dir="rtl"><!DOCTYPE html>
<body>
<p>שירי ציון. סימן: סלימאן.</p>
<blockquote>
</blockquote>
<blockquote>
<p>סְמֹךְ נָפְלִי בִנְדוּדִי</p>
<p>עַד אָן לְחֶרְפָּה כְבוֹדִי</p>
<p>עֲדֵי יְפַלַּח כְּבֵדִי</p>
<p>צָרִי יַשְׁפִּיל נֵזֶר הוֹדִי.</p>
<p>זְכֹר יְמֵי חָרְפִּי דוֹדִי</p>
<p>חֶסֶד נְעוּרַי מֵעוֹדִי.</p>
</blockquote>
<blockquote>
<p>לָמָּה יוֹנָתְךָ הִיא בוֹכָה</p>
<p>בְּיַם תְּלָאָה נְסוּכָה</p>
<p>גַּם שֶׁמֶשׁ יִפְעָתָהּ חָשְׁכָה</p>
<p>חָרְדָה מִתִּגְרַת יָדֶיךָ.</p>
<p>זְכֹר</p>
</blockquote>
<blockquote>
<p>יִרְעַף רַעְיוֹנִי וְלִבִּי</p>
<p>לִמְאֹד יִגְדַּל צִיר כְּאֵבִי</p>
<p>אָב חֲמוֹר יִמְשֹׁל בִּצְבִי</p>
<p>אֵם בַּת מֶלֶךְ תֵּלֵךְ שְׁבִי.</p>
<p>זְכֹר</p>
</blockquote>
<blockquote>
<p>מֵי דִמְעוֹתַי כְמוֹ נַחַל</p>
<p>תּוֹךְ כִּלְיוֹתַי יִבְעַר גַּחַל</p>
<p>עַד אָן צַר בְּאַרְצִי יִנְחַל</p>
<p>אֶזְכְּרָה זֹאת וְאֶתְחַלְחַל.</p>
<p>זְכֹר</p>
</blockquote>
<blockquote>
<p>אֵין לָהּ בִּלְתְּךָ מְרַחֵם</p>
<p>הַבֵּט יְדִידְךָ מֵרֶחֶם</p>
<p>רַעְיָתְךָ מֵאֶבְלָהּ נַחֵם</p>
<p>וּבָנֶיהָ תּוֹךְ צִיּוֹן הַנְחֵם.</p>
<p>זְכֹר</p>
</blockquote>
<blockquote>
<p>נֶפֶשׁ נַעֲנָה הָשִׁיבָה</p>
<p>זְכֹר נָא לֶכְתָּהּ בְּחִבָּה</p>
<p>אַחֲרֶיךָ בָעֲרָבָה</p>
<p>וְאֶל נָוֶהָ חִישׁ שׁוּבָה.</p>
<p>זְכֹר</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42393">https://benyehuda.org/read/42393</a></div></body>