<h1>הַנָּוָה מַלְאִי</h1>
סלימאן מנחם מני
<body align="right" dir="rtl"><div align="right" dir="rtl"><!DOCTYPE html>
<body>
<p>שירי חשק</p>
<blockquote>
</blockquote>
<blockquote>
<p>הַנָּוָה מַלְאִי וְהַשְׁקִינִי</p>
<p>מִיֵּין רִקְחֵךְ הַשְׁקִינִי</p>
<p>בְּצַהַל חֻבַּיִךְ תְּחַיִּינִי</p>
<p>אֲהָהּ! רַעְיָתִי מַלְכָּה חִמְלִינִי חִמְלִינִי.</p>
</blockquote>
<blockquote>
<p>הוֹי נָפַלְתִּי בְתוֹךְ רִשְׁתֵּךְ</p>
<p>וְאֶל לִבִּי יָרִית קַשְׁתֵּךְ</p>
<p>אֲהָהּ כִּי תַקְשִׁי לִבָּתֵךְ,</p>
<p>רַעְיָה!</p>
</blockquote>
<blockquote>
<p>יַעְלַת חֵן נֵזֶר צְבָאִים</p>
<p>בְּאוֹרֵךְ יִחְיוּ יִחְיוּ רְפָאִים</p>
<p>חֵץ עֵינֵךְ, תָצוּד לְבָאִים,</p>
<p>רַעְיָה!</p>
</blockquote>
<blockquote>
<p>רַעְיָתִי וְאֵיךְ תַבְלִיגִי</p>
<p>לֶאְטֹם אָזְנֵךְ מֵהֲגִיגִי</p>
<p>בִּנְדוּדֵךְ וְנַפְשִׁי תַהַרְגִי,</p>
<p>רַעְיָה!</p>
</blockquote>
<blockquote>
<p>חוּסִי עָלַי אַתְּ הַיָּפָה</p>
<p>הִנֵּה נַפְשִׁי לִיךְ דּוֹלְפָה</p>
<p>בּוֹאִי אֵלַי, רוּחִי אֶשְׁאֲפָה,</p>
<p>רַעְיָה!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42404">https://benyehuda.org/read/42404</a></div></body>