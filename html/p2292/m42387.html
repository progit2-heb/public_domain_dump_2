<h1>יְמוֹגְגֵנִי זְמַנִּי</h1>
סלימאן מנחם מני
<body align="right" dir="rtl"><div align="right" dir="rtl"><!DOCTYPE html>
<body>
<p>מאסר בדמשק. שיר עשיתיו באדר תרמ״ב בהיותי אסיר שבי בדמשק.</p>
<blockquote>
</blockquote>
<blockquote>
<p>יְמוֹגְגֵנִי זְמַנִּי כְמוֹ יַחְשְׁבֵנִי לְאוֹיְבוֹ</p>
<p>וִיתַד שִׂנְאָתוֹ תָקַע בְּמוֹ לִבּוֹ</p>
<p>וְכָל יוֹם יְשַׁחֲרֵנִי בְצָרָה חֲדָשִׁים לַבְּקָרִים</p>
<p>וְכִשְׁבוּי חַרְבּוֹ יְסוֹבְבֵנִי בְעָרִים.</p>
</blockquote>
<blockquote>
<p>אִם יוֹרֵנִי נַחַת, כְּמוֹ רֶגַע יָסוֹב עֲלֵי עֲקֵבוֹ</p>
<p>וּכְנָמֵר יַהֲפֹךְ חֲבַרְבּוּרוֹתָיו כֵּן נִיבוֹ</p>
<p>וְחֶבֶל דְּלִי תִקְוָתִי פָּסַק תּוֹךְ בּוֹר דֻּבִּים וּנְמֵרִים</p>
<p>אֶרְעֶה צֹאן תְּלָאוֹתָיו עֲדָרִים עֲדָרִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42387">https://benyehuda.org/read/42387</a></div></body>