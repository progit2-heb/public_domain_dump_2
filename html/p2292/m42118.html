<h1>אֵל יִשְׁמֹר</h1>
סלימאן מנחם מני
<body align="right" dir="rtl"><div align="right" dir="rtl"><!DOCTYPE html>
<body>
<p>לנז׳ [עמרם דרמון] לחן: חבית ג׳מיל חרם וצלי</p>
<blockquote>
</blockquote>
<blockquote>
<p>אֵל יִשְׁמֹר יִנְצֹר וְיָרִים / לֵב הָאָמוֹן, לֵב הָאָמוֹן</p>
<p>זֶרַע קֹדֶשׁ בֶּן יְשָׁרִים / עַמְרָם דַּרְמוֹן</p>
<p>יַעֲנֶה יָהּ / עַמְרָם דַּרְמוֹן.</p>
</blockquote>
<blockquote>
<p>בְּמִדּוֹתָיו כְּלִיל חֶמְדָּה / נֵרְדְּ וְקִדָּה, נֵרְדְּ וְקִדָּה</p>
<p>לַדַּלִּים בֵּיתוֹ מוּעָדָה / בְּתוֹךְ הָמוֹן</p>
<p>יַעֲנֶה יָהּ / בְּתוֹךְ הָמוֹן.</p>
</blockquote>
<blockquote>
<p>עַנְוַת רוּחוֹ לִמְאֹד רַבָּה / חֵן שָׂגְבָה, חֵן שָׂגְבָה</p>
<p>גַּם יְשִׁיבָתוֹ עָרְבָה / עֲסִיס רִמּוֹן</p>
<p>יַעֲנֶה יָהּ / עֲסִיס רִמּוֹן.</p>
</blockquote>
<blockquote>
<p>אֱלֹהִים יַשְׂבִּיעוֹ בַטּוֹב / כְּגַן רָטֹב, כְּגַן רָטֹב</p>
<p>בְּעֹשֶׁר רַעֲנָן רָטֹב / כְּמוֹ עַרְמוֹן</p>
<p>יַעֲנֶה יָהּ / כְּמוֹ עַרְמוֹן.</p>
</blockquote>
<blockquote>
<p>גַּם בָּנָיו הַנְּעִימִים / יַרְבּוּ יָמִים, יַרְבּוּ יָמִים</p>
<p>שְׁמָם תִּפְאֶרֶת בָּעַמִּים / יִהְיוּ אָמוֹן</p>
<p>יַעֲנֶה יָהּ / יִהְיוּ אָמוֹן.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42118">https://benyehuda.org/read/42118</a></div></body>