<h1>צִיּוּנִים ו (אהרון שֶר)</h1>
יוסף חיים ברנר
<body align="right" dir="rtl"><div align="right" dir="rtl"><!DOCTYPE html>
<body>
<p><strong>אהרון שֶר</strong>. – פעם אחת ראיתיו בימי חיי: בבואו ליפו בענין ההגנה
ובהיכנסו בפעם האחרונה למערכת ה“קונטרס” למסור את דבריו, דברי עומד “על
המשמר”.</p>
<p>לא ידעתיו ולא החלפתי אתו אף מלה. לא ידעתי אפילו את שמו.</p>
<p>עכשיו כשאמרו לי: זהו, אני נזכר בו והוא עומד, מיום בוא השמועה ועד עתה,
כמו חי לפני. סמל התוגה השוקטה, סמל הצניעות הטהורה, סמל־המסירות.</p>
<p>שכנינו הפראים, כמו תמיד, אינם יודעים את אשר הם עושים, את מי הם רוצחים:
את מיטב־האנושות.</p>
<blockquote>
</blockquote>
<p>[שבט תר"ף. מתוך העזבון]</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17751">https://benyehuda.org/read/17751</a></div></body>