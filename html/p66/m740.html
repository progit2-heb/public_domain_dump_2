<h1>מֵעֵין גִּלּוּי-דַעַת</h1>
יוסף חיים ברנר
<body align="right" dir="rtl"><div align="right" dir="rtl"><!DOCTYPE html>
<body>
<p>ב“ידישע גאָזאטן”, <a class="footnote" href="#fn:1" id="fnref:1" title="see footnote"><sup>1</sup></a>היו“ל <a class="footnote" href="#fn:2" id="fnref:2" title="see footnote"><sup>2</sup></a>באמריקה, מזהיר מר תשר”ק באזהרה חמוּרה את “אחת האגודות הספרותיות שבלונדון” לבל תתמוך, חס וחלילה, ב“המעורר”, מפני ספרות-הזנות הנמצאת בו (קטעי-רשימותי “מא. עד מ.” ושירי ז. שניאור). ומפני שהרושם של ה“אזהרה” הוא, כי “המעורר” מקבל תמיכה מכל צד וסכנה גדולה נשקפת לעולם-היהדות ממנו, לפיכך הריני מוצא לנכון להרגיע את הכותב והדומים לו ולהודיעם, כי מו“ל “המעורר” לא פנה מעודו בשביל שום תמיכה לשום אגודה ספרותית בלונדון, והמציע באותה אגודה (כפי שנזכר ב“דז’וּאיש וורלד” <a class="footnote" href="#fn:3" id="fnref:3" title="see footnote"><sup>3</sup></a>) עשה זאת על דעת עצמו. “המעורר” נוסד בראשיתו ע”י אגודת “מסדה” (סניף לאגודת “דוברי עברית”), שאספה בשביל הקונטרס הראשון למחצית הוצאת הדפסתו, ומני אז אין “המעורר” יוצא אלא על ידי הח“מ <a class="footnote" href="#fn:4" id="fnref:4" title="see footnote"><sup>4</sup></a>(חבר אגודת “מסדה” הנשאר) ולמן הקונטרס הרביעי גם ע”י אגודת “מפיצי שפת עבר” באמריקה, שקיבלה על עצמה להפיץ ממנו מספר מסויים של אכסמפלארים. כפי שרואה הקורא, לחינם, איפוא, היה כל הצלצול מצד סופרו של ה“טאַגעבלאַט” <a class="footnote" href="#fn:5" id="fnref:5" title="see footnote"><sup>5</sup></a>ואולי לשוא הוא גם פחדו, כי במהרה יהיו ילדים קטנים מתים בעוונו של “המעורר”.</p>
<p>י.ח.ברנר <a class="footnote" href="#fn:6" id="fnref:6" title="see footnote"><sup>6</sup></a></p>
<div class="footnotes">
<hr/>
<ol>
<li id="fn:1">
<p>שבועון יוּדי (“העתונות היהודית”). <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>היוצא לאור <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p>שבועון אנגלי–יהודי (“העולם היהודי”) בלונדון. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p>החתום מטה. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p>עתון יוּדי בניו–יורק. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p>נתפרסם בשולי “המעורר”, חוברת ז‘–ח’, שנה ראשונה [יולי–אוגוסט 1906] <a class="reversefootnote" href="#fnref:6" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/740">https://benyehuda.org/read/740</a></div></body>