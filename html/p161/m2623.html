<h1>[בי צבי נדר]</h1>
יהודה הלוי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּי צְבִי נָדַר תָּאֳרוֹ גּוּף רֹאָיו לְכַלֵּא</p>
</blockquote>
<blockquote>
<p>לוּ בְרִית שָׁמַר מֵאֲהָבָיו לִי כוֹס יְמַלֵּא
עַל סְעִיף כֶּסֶף אוֹר פְּנֵי שֶׁמֶשׁ צָץ וְחָנָה</p>
</blockquote>
<blockquote>
<p>כָּל יְקָר אֹסֵף וַיְהִי בִּלְבַד לוֹ לְמָנָה</p>
</blockquote>
<blockquote>
<p>אִם יְהִי חֹשֵׂף זָהֳרוֹ אוֹר יִשְׁאַל לְבָנָה
אוֹר כְּסִיל קָדַר עֵת זְרוֹעַ הוֹדוֹ יְגַלֶּה</p>
</blockquote>
<blockquote>
<p>וּבְשַׁי מַאְמָר כָּל נְדִיב לֵב פָּנָיו יְחַלֶּה
מֵהֲדַר שַׁחַק נֶחֱצַב אוֹ סַפִּיר יְסוֹדוֹ</p>
</blockquote>
<blockquote>
<p>נָד וּמִמֶּרְחָק יֶאֱחֹז הַלֵּב תּוֹך מְצוֹדוֹ</p>
</blockquote>
<blockquote>
<p>כִּי בְעֵת יִצְחַק עַל בְּכוֹתִי מֵרֹב נְדוֹדוֹ
תֶּחֱזֶה מִדַּר טוֹב בְּחוּט הַשָּׁנִי מְמֻלֵּא</p>
</blockquote>
<blockquote>
<p>מִבְּלִי חָמַר אֶשְׁכְּרָה מֵעֵינָיו וְאֶחְלֶה
יַחֲשׂךְ רִיבוֹ כָּל מְרִיבִי פָנָיו בְּשׁוּרוֹ</p>
</blockquote>
<blockquote>
<p>כִּי בְעֵין לִבּוֹ יֶחֱזֶה חָלְיִי מִבְּשָׂרוֹ</p>
</blockquote>
<blockquote>
<p>מַחֲמַד נִיבוֹ לֵב אֱנוֹשׁ יִגְהֶה מִמְּזֹרוֹ
מַעֲשָׂיו בַּחְדַר לֵב בְּעַפְעַפַּים כְּחוֹלֶה</p>
</blockquote>
<blockquote>
<p>הֵן בְּלִי מִכְמָר לָכְדוּ לֵב כֹּסֵף וְכֹלֶה
צָד וְלֹא צָדָה לֵב בְּחֵץ עֵינַיִם שְׁכוּרִים</p>
</blockquote>
<blockquote>
<p>בֶּן צְבִי רָדָה לֹא בְכֹחוֹ כִּכְפִיר יְעָרִים</p>
</blockquote>
<blockquote>
<p>לוּ כְאֵשׁ מוֹקְדָה רָחֳקוֹ אַךְ זִכְרוֹ יְעָרִים
מִזְּמָן נֶעְדַּר צוּף בְּמֶתֶק חִכּוֹ יְסֻלֶּה</p>
</blockquote>
<blockquote>
<p>בּוֹ דְבַשׁ נִשְׁמָר כִּי בְטַעְמוֹ מַרְפֵּא לְחוֹלֶה
אֶצְפְּנָה אוֹנִי אַךְ לְשׁוֹן דִּמְעִי יַעֲנֶה בִי</p>
</blockquote>
<blockquote>
<p>כִּי אֱלֵי עֵינִי נַעֲלָה אֵד מֵחֹם לְבָבִי</p>
</blockquote>
<blockquote>
<p>אַחֲלִיק מַעְנִי אֶל יְרִיבִי בִּלְשׁוֹן עֲרָבִי
מן עשק יעדר ואנא עשקת גזאלא</p>
</blockquote>
<blockquote>
<p>ואחר אסמר קד מלא אלאפאק גמאל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2623">https://benyehuda.org/read/2623</a></div></body>