<h1>[שור אם קרעה בת שחר שחרות שריוניה]</h1>
יהודה הלוי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שׁוּר אִם קָרְעָה בַּת שַׁחַר שַׁחְרוּת שִׁרְיוֹנֶיהָ</p>
</blockquote>
<blockquote>
<p>אֶל קוֹל שִׁירֵי הַנַּעֲרָה וּלְקוֹל שִׁיר יוֹנֶיהָ
מָה אַטִּיף עַל בֵּית יִשְׂחָק עָנָף דּוֹמֶה שֹׁרֶשׁ</p>
</blockquote>
<blockquote>
<p>עַל מֵצַח יָמִים הוּחַק כִּי הוּא מִשׂרָה יוֹרֵשׁ</p>
</blockquote>
<blockquote>
<p>יִדְרשׁ לַעְלוֹת אֶל שַׁחַק אִישׁ לִקְנוֹתָהּ דֹּרֵשׁ
יִיטַב לָהֶם אוֹ יִחַר אִמְרוּ אֶל קוֹנֶיהָ</p>
</blockquote>
<blockquote>
<p>שׁוּבוּ כִּי נַחְלַת מִשְׂרָה תִּהְיֶה לַאדֹנֶיהָ
מֶרְקָחִים מִמֶּרְחַקִּים כַּנְפֵי רוּחַ רָכְבוּ</p>
</blockquote>
<blockquote>
<p>רֵיחַ בָּשְׂמֵי תַמְרוּקִים מִיַעֲלַת חֵן גָּנְבוּ</p>
</blockquote>
<blockquote>
<p>בַּעְבוּרָהּ סוֹד מַמְתִּיקִים עִתּוֹת דּוֹדִים קָרְבוּ
דּוֹדָהּ רֵד מַה תִּתְאַחַר לִרְעוֹת תּוֹךְ גַּנֶּיהָ</p>
</blockquote>
<blockquote>
<p>לַעֲרוּגַת אַהְבָה סוּרָה לִלְקֹט שׁוֹשַׁנֶּיהָ
דּוּדָאִים מִדַּדֶּיהָ…נָתְנוּ רֵיחַ</p>
</blockquote>
<blockquote>
<p>לָךְ תִּצְפּוֹן בִּרְבִידֶיהָ מֶגֶד אוֹר זֹרֵחַ</p>
</blockquote>
<blockquote>
<p>יַחֵל קָט לִמְגָדֶיהָ עַד יַשְׁלִים יָרֵחַ
כִּי סַהַר יִהְיֶה מָחָר חַד מִשַּׂהְרֹנֶיהָ</p>
</blockquote>
<blockquote>
<p>וּלְךָ תִּהְיֶה לִמְנוֹרָה תָּאִיר מִשְּׁכָּנֶיהָ
נָאוָה לָךְ עָפְרַת נָוֶה אוֹרָהּ שִׁבְעָתָיִם</p>
</blockquote>
<blockquote>
<p>תַּחְפִּירָה לוּלֵי מַסְוֵה כָּל-כּוֹכְבֵי שָׁמָיִם</p>
</blockquote>
<blockquote>
<p>רִמֹּנֵי סָעִיף רָוֶה שָׁמְרָם מֵעֵינָיִם
כִּי תוֹצִיאֵם מֵאַחַר צָעִיף צִפְעוֹנֶיהָ</p>
</blockquote>
<blockquote>
<p>אַךְ אַתְּ מֵהֶם אַל תִּירָא אֵין רוֹשׁ בִּפְתָנֶיהָ
נֶפֶשׁ גִּבְעַת הַלְּבוֹנָה אֶל הַר הַמּוֹר צָמְאָה</p>
</blockquote>
<blockquote>
<p>עַד אֵרְשָׂהּ לוֹ בֶּאְמוּנָה וּדְרוֹר קֵן לָהּ מָצְאָה</p>
</blockquote>
<blockquote>
<p>בָּרָה יָפָה כַלְּבָנָה כָּל מַהְלָל בָּה נִלְאָה
שַׁחַר פָּנֶיהָ שִׁחַר עַיִשׁ עַל בָּנֶיהָ</p>
</blockquote>
<blockquote>
<p>וּמְנוֹרַת חַן הַאִירָה אֶל עֵבֶר פָּנֶיהָ.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/9068">https://benyehuda.org/read/9068</a></div></body>