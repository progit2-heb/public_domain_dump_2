<h1>[ימים מאז הוקדשו לפני אל והתחזקו]</h1>
יהודה הלוי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָמִים מֵאָז הָקְדָּשׁוּ לִפְנֵי אֵל וְהִתְחַזָּקוּ</p>
</blockquote>
<blockquote>
<p>חֹדֶשׁ וְשַבָּת יִירָשׁוּ וּבְהִתְיַחֲדָם נֶחֱשָקוּ</p>
</blockquote>
<blockquote>
<p>אֶחָד בְּאֶחָד יִגָּשוּ וְאִיש בְּאָחִיהוּ יִדֻבָּקוּ</p>
</blockquote>
<blockquote>
<p>חֶסֶד וֶאֱמֶת נִפְגָּשׁוּ צֶדֶק וְשָׁלוֹם נָשָקוּ
הָאֶחָד שָׂם לְמָנוֹחַ וְאֶחָד שָׂם לַכַּפָּרָה</p>
</blockquote>
<blockquote>
<p>לְהַזְכִּיר שְׁבֻעַת מֵי נֹחַ אֲשֶר נֶצַח לֹא הֻפָרָה</p>
</blockquote>
<blockquote>
<p>וְעַם לֹא זְנַחְתָּם זָנוֹחַ וְאִם אֹיַבְתָּם סָפָרָה</p>
</blockquote>
<blockquote>
<p>זֶה אֶלֶף לֹא חֻפָּשׁוּ מִן הָעֲבֹדָה וַיִּזְעָקוּ
יוֹם יוֹם דָּבְקוּ בִקְדוֹשָׁם וְזֶרַע קֹדֶשׁ מַצַּבְתָּם</p>
</blockquote>
<blockquote>
<p>בַּאֲשֶר גָּלוּ חֹק קִדְּשָׁם וְשָׁמְרוּ חַגָּם וְשַבַּתָּם</p>
</blockquote>
<blockquote>
<p>מְגַמַּת פְּנֵיהֶם בֵּית קָדְשָׁם וְטַעֲמָם וְטוֹבָתָם
וְאִם מִנְּוֵיהֶם גֹּרָשׁוּ וּמִכְּלִי אֶל כְּלִי הוּרָקוּ</p>
</blockquote>
<blockquote>
<p>מִשְנֶה בְּאַרְצָם יִירָשׁוּ וְשֶׁפַע יָמִּים יִינָקוּ
דֹּרְשֶׁיךָ אֵל הַשִּׂיאֵם בִּרְכוֹת חֳדָשִׁים וְשַׁבָּתוֹת</p>
</blockquote>
<blockquote>
<p>וּמִכּוּר עָנְיָם הוֹצִיאֵם בְּמַסֹּת בְּמוֹפְתִים וָאֹתוֹת</p>
</blockquote>
<blockquote>
<p>בְּשִמְךָ בְּרַחֲמִים תִּקְרָאֵם וְתִמְשְׁכֵם אַהֲבָה בַּעֲבֹתוֹת
וְיַרְחֵי שְלוֹמִים יְחֻדָּשוּ וְשֹׁד מְלָכִים יִינָקוּ.
לשבת וראש חודש</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8701">https://benyehuda.org/read/8701</a></div></body>