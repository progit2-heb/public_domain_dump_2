<h1>למערכת "חזית העם ", תל־אביב</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h2>צ’רנוביצי 17/5/1933</h2>
<p>קוֹלגים נכבדים,</p>
<p>המאמרים והרשימות של “חזית העם” על היטלר והתנועה
ההיטלראית הם דקירת סכין בגב בשבילי ובשביל כולנו. אני דורש הפסקה מוחלטת
של שערוריה זו. נקודת־השקפה זו, המוצאת בהיטלריזם סימני תנועת “שחרור
לאומי”, כביכול, היא פשוט אנאלפאביתית, ראויה לאכּסטרנים משנת 1903; אך
בתנאים שלנו כל הפטפוט הזה מבייש ומשתיק את עבודתי. אני תובע היעלמות גמורה
של כל ההיסטריה המלוכלכת הזאת מעל עמודי “חזית העם”, תובע מן העיתון
הצטרפות מוחלטת וללא־תנאי לא רק אל המסע שלנו נגד גרמניה ההיטלראית אלא גם
אל <strong>השיסוי</strong> בהיטלריזם במלוא מובן המלה. אם ב“חזית העם” תפורסם עוד אפילו
שורה אחת שתוכל להתפרש כנסיון חדש של “מה־יפית” מצד יהודונים לפני עריץ גס
שזכה במקרה לנצחון, אדרוש להוציא את המערכת מן המפלגה ואנתק כל קשר אישי עם
האנשים המכשילים את פעולתי לשם עוקצנות המונית זולה.</p>
<p><strong>ז. ז’בוטינסקי</strong></p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44476">https://benyehuda.org/read/44476</a></div></body>