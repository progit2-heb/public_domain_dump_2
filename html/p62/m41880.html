<h1>לקוֹלוֹנל פּאטרסוֹן</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<h2>לונדון, 18/1/1918</h2>
<p>קולונל פאטרסון היקר,</p>
<p>חן חן לך על התמונה. היא טובה מאוד; רעייתי שמחה בה מאוד וערי גאה במיוחד.</p>
<p>את מאיור מארגולין מנתחים הבוקר, ואני מקווה כי במהרה יהיה בקו הכושר לשירות אתנו.</p>
<p>ראיתי את מאיור שונפילד בדיוק לפני שקיבלתי את מכתבך על
אודותיו. הוא אמר לי פעם ושוב, כי הוא משתוקק מאוד להצטרף אלינו ולעזור
בכּל. הרושם שלי, שמאשרים אותו גם אחרים המכירים אותו, שהוא כן בדבריו.
רציתי שיעזור לנו להשיג בצורה כלשהי קשר אל: א) קצינים ופרחי-קצינים
יהודיים; ב) צעירים יהודיים ילידי בריטניה המתקרבים לגיל הגיוס. כוונתי
להפיץ ביניהם חוברת אנגלית. הוא סבור, כי אין בכך תכלית לגבי קצינים
ופרחי-קצינים. אל קצינים יש בדעתו לפנות רק באמצעות מכתבים אישיים מידידים,
והוא נטל עליו לכתוב אל מספר קצינים. אשר לפרחי-קצינים, הרי הוא אומר, כי
מוטב מכל, שאדוני יבקר בשני בתי-הספר לקצינים של
“קלעי חצר המלכות”, ויקבל את הסכמת המפקד לשיחה עם התלמידים
היהודיים.</p>
<p>שלך ברגשי כבוד</p>
<p>ז. ז’בוטינסקי</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41880">https://benyehuda.org/read/41880</a></div></body>