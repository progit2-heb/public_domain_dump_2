<h1>לפרופסור בּוֹריס שץ</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h2>ירושלים י“ז כסלו תר”ף</h2>
<p>ידידי הנכבד,</p>
<p>קבל־נא תודתי על מכתבך הנעים. אמנם הרבה יותר ממני עשו
אנשים אחרים, ביחוד הקולונל פּאטרסון וה' טרומפלדור; אבל את ברכתך הנני
מקבל בלב שמח ואשמור אותה בארכיון שמחותי – ארכיון שאיננו גדול.</p>
<p>רבים מתלמידיך נחשבים בין טובי החיילים של הגדוד. כל אמן
אמיתי הוא פרש בלבבו. אולי סוף־סוף עושים אנחנו אותה עבודה רק משני צדדים
שונים: אתה מעורר את חוש היפה ואני את חוש הגבורה, ושתיהן הן סגולות שישנן
לבן־חורין ושאינן לעֶבד.</p>
<p>תודה ושלום!</p>
<p>בכבוד רב</p>
<p><strong>ז.</strong> <strong>ז’בוטינסקי</strong></p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44471">https://benyehuda.org/read/44471</a></div></body>