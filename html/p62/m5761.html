<h1>שִׁיר הַדֶּגֶל</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַל תַּגִּידוּ כִי אֵינֶנּוּ</p>
<p>דַּם אָבִינוּ הַמַּכבִּי:</p>
<p>כִּי שָׁלֹשׁ טִפּוֹת מִמֶּנּוּ</p>
<p>נִמזְגוּ בְדַם לִבִּי.
זוֹ – כְּצֶבַע יַם כִּנֶּרֶת,</p>
<p>זוֹ – כַּשֶּׁלֶג, זֹאת – זָהָב:</p>
<p>עַל הַדֶּגֶל, עַל הַסֶּרֶט,</p>
<p>עַל הָרֹאש וּבַלֵּבָב!
נֵס חֵרוּת, עָמָל וָטֹהַר,</p>
<p>נֵס הַדּוֹר הַבַּנָּאִי,</p>
<p>אַל תִּירָא: כִּי חַי הַנֹּעַר –</p>
<p>חַי וָעֵר חַשׁמוֹנָאִי.
כִּי תְכֵלֶת הִיא – רָקִיעַ,</p>
<p>גֹּבַהּ, אֹפֶק, עֹז-מְעוֹף:</p>
<p>לְעוֹלָם תַּמרִיא, תַּגבִּיהַּ</p>
<p>רוּחַ עֵבֶר מוּל אֵין-סוֹף;
לְעוֹלָם תִּצמָא נַפשֵׁנוּ</p>
<p>דֵּעַ, יֹפִי, טָהֳרָה,</p>
<p>וְתֵצֵא מֵהַר קָדשֵׁנוּ</p>
<p>הָאֱמֶת – <strong>שֶׁהִיא</strong> תוֹרָה.
לָאֶביוֹן, לַגֵּר, לָעֶבֶד,</p>
<p>בְּכָל-אֶרֶץ, בְּכָל-דּוֹר</p>
<p>אֶת הָאוֹר יָבִיא לְזֶבֶד –</p>
<p>אוֹר הַצֶּדֶק – אוֹר וּדרוֹר.
נֵס חֵרוּת, עָמָל וָטֹהַר,</p>
<p>נֵס הַדּוֹר הַבַּנָּאִי,</p>
<p>אַל תִּירָא: כִּי חַי הַנֹּעַר –</p>
<p>חַי וָעֵר חַשׁמוֹנָאִי.
אַך יֵשׁ עוֹד טִפָּה – יֵשׁ אֵגֶל,</p>
<p>לֹא הִכַּרנוּ עַד הַיּוֹם:</p>
<p>הוּא אֵינֶנוּ עַל הַדֶּגֶל,</p>
<p>הוּא בַלֵּב – וְהוּא אָדֹם.
כִּי יִפרֹץ שׂוֹנֵא מֵאֶרֶב,</p>
<p>אָז נָקוּמָה וְנַצבִּיא:</p>
<p>חַי הַנֹּעַר, חַי הַחֶרֶב,</p>
<p>חַי הַדָּם הַמַּכַּבִּי!
נֵס חֵרוּת, עָמָל וָטֹהַר,</p>
<p>נֵס הַדּוֹר הַבַּנָּאִי,</p>
<p>אַל תִּירָא: כִּי חַי הַנֹּעַר –</p>
<p>חַי וָעֵר חַשׁמוֹנָאִי.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5761">https://benyehuda.org/read/5761</a></div></body>