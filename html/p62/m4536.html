<h1>שִׁיר תֵּל-חַי</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חֶרמֵשִׁים לָכֶם – מַדּוּעַ?</p>
<p>אֵי קָצִיר, אֶחָי?</p>
<p>– כִּי בַזֶּרַע הַזָּרוּעַ</p>
<p>תִּבָּנֶה תֵּל-חַי!
שֵׁם תֵּל-חַי</p>
<p>יִתקַדֵּשׁ –</p>
<p>תֵּל <strong>הַמֶּרֶץ</strong> הַחוֹרֵשׁ!
בִּידֵיכֶם מָגֵן וָחֶרֶב –</p>
<p>לָמָּה הֵם, אֶחָי?</p>
<p>– שֶׁיָּנוּחַ נַחַת עֶרֶב</p>
<p>כָּל בּוֹנֵה תֵּל-חַי.
שֵׁם תֵּל-חַי</p>
<p>רֹם יַמרִיא</p>
<p>תֵּל <strong>הַכֹּחַ</strong> הָעִברִי!
לִפנֵיכֶם פָּתוּחַ סֵפֶר –</p>
<p>מַה שִּׁירוֹ, אֶחָי?</p>
<p>– כִּי נִטַּע אֱמֶת עַל אֵפֶר</p>
<p>גִּבּוֹרֵי תֵּל-חַי.
שֵׁם תֵּל-חַי</p>
<p>עַד יְחִי –</p>
<p>תֵּל <strong>הָרוּחַ</strong> הָעִברִי!
נִזדַּיֵּן-נָא לֵב וּזרוֹעַ</p>
<p>וְנָקוּם, אֶחָי,</p>
<p>לִלָּחֵם, לִכבּוֹשׁ, לִנטוֹעַ</p>
<p>וְלִבנוֹת תֵּל-חַי!
שֵׁם תֵּל-חַי</p>
<p>סֵמֶל דּוֹר –</p>
<p>תֵּל עָמָל וָעֹז וָאוֹר!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4536">https://benyehuda.org/read/4536</a></div></body>