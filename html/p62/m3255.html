<h1>שִׁיר בֵּיתָר</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בֵּיתָר –</p>
<p>מִגֹּב רִקָּבוֹן וְעָפָר,</p>
<p>בַּדָּם וּבַיֶּזַע</p>
<p>יוּקַם לָנוּ גֶזַע</p>
<p>גָּאוֹן וְנָדִיב וְאַכזָר;</p>
<p>בֵּיתָר הַנִּלכָּדָה,</p>
<p>יוֹדֶפֶת, מַסָּדָה</p>
<p>תָּרֹמנָה בְעֹז וְהָדָר.
הָדָר –</p>
<p>עִברִי גַם בָּעֹנִי – בֶּן-שָׂר;</p>
<p>אִם עֶבֶד, אִם הֵלֶך –</p>
<p>נוֹצַרתָּ בֶּן-מֶלֶך</p>
<p>בְּכֶתֶר דָּוִד נֶעֱטָר.</p>
<p>בָּאוֹר וּבַסֵּתֶר</p>
<p>זְכוֹר אֶת הַכֶּתֶר, -</p>
<p>עֲטֶרֶת גָּאוֹן וְתָגָר.
תָּגָר –</p>
<p>עַל כָּל-מַעֲצוֹר וּמֵצַר!</p>
<p>אִם תַּעַל אוֹ תֵרֶד –</p>
<p>בְּלַהַב הַמֶּרֶד</p>
<p>שָׂא אֵשׁ לְהַצִּית, אֵין דָּבָר:</p>
<p>כִּי שֶׁקֶט הוּא רֶפֶשׁ,</p>
<p>הַפקֵר דָּם וָנֶפֶשׁ</p>
<p>לְמַעַן הַהוֹד הַנִּסתָּר!
לָמוּת אוֹ לִכבּוֹשׁ אֶת הָהָר –</p>
<p>יוֹדֶפֶת, מַסָּדָה, בֵּיתָר.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3255">https://benyehuda.org/read/3255</a></div></body>