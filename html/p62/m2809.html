<h1>הַנֵּדֶר</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>צִיּוֹן</strong>: אֲנִי בוֹנֶה מַמלֶכֶת זֶרַע עֵבֶר,</p>
<p>בֵּיתָר לְיִשׂרָאֵל הַשָּׂר וְהָרוֹזֵן,</p>
<p>אֲשֶׁר יָדוֹ תִמלֹך מֵהֵנָּה וּמֵעֵבֶר</p>
<p>לְלַהַב הַיַּרדֵּן.
<strong>חַד-נֵס</strong>: לָבָן-תָּכֹל וְאֵין שֵׁנִי, לֹא תַעַל</p>
<p>אֲדֶמֶת שַׁעַטנֵז עַל זִיו הָרַעֲיוֹן, –</p>
<p>הַצֹּהַר הַיָּחִיד לִברִית פּוֹעֵל וּבַעַל –</p>
<p>אַחִים בּוֹנֵי צִיּוֹן.
<strong>עִברִית</strong>: לְשׁוֹן חַיַּי, בְּגִיל, יָגוֹן וָזַעַם,</p>
<p>שְׂפַת עָמָל, הִרהוּר, מִזמוֹר – וּשׂפַת בָּנָי:</p>
<p>שַׁלשֶׁלֶת-פָּז נִצחִית בֵּין שִׁיר תֵּל-חַי וְרַעַם</p>
<p>הַפֶּלֶא שֶׁל סִינָי.
<strong>גִּיּוּס</strong>: בְּיוֹם שֵׁרוּת אֲנִי כְמוֹט-נְחשֶׁת,</p>
<p>כְּגוּשׁ-בַּרזֶל בִּידֵי נַפָּח וּשׁמוֹ – צִיּוֹן:</p>
<p>חָרשֵׁנִי כִרצוֹנךָ – מַגָּל, גַּלגַּל-חֲרשֶׁת</p>
<p>אוֹ חֶרֶב וּפִגיוֹן.
<strong>מָגֵן</strong><a class="footnote" href="#fn:1" id="fnref:1" title="see footnote"><sup>1</sup></a>:  לִברִית-עַמִּים אֶגַּש אַדִּיר, כְּגֶשֶׁת</p>
<p>אֲרִי אֶל אֲרָיוֹת – אֶחָי, לֹא מְנַצחָי:</p>
<p>אֲנִי חַיַּל בֵּיתָר, חַיָּל לְמוּד-הַקֶּשֶׁת,</p>
<p>נוֹטֵר עַל סַף תֵּל-חָי.
<strong>הָדָר</strong>: מִדַּם גִּדעוֹן נִזרַעתִּי, לְכָמוֹנִי</p>
<p>הֲדַר נִינֵי מַלכוּת בַּלֵּב, בַּגֵּו, בַּכֹּל:</p>
<p>יָהִיר בִּפנֵי שָׂרִים, עָנָו עֻמַּת בֶּן-עֹנִי,</p>
<p>גּוֹבֵר – כְּדֵי לִמחוֹל.
<strong>צִיּוּת</strong>: לָגִיל בִּדרוֹר – כּוֹנֵן עָלֶיךָ גֶּדֶר!</p>
<p>חָפשִׁי, אֶת חֹק בֵּיתָר הִמלַכתִּי עַל עַצמִי,</p>
<p>כִּי צַו בֵּיתָר הוּא הֵד לְצַו לִבִּי – לַנֵּדֶר</p>
<p>הַשָּׁר בִּתהוֹם דָּמִי.
</p>
</blockquote>
<div class="footnotes">
<hr/>
<ol>
<li id="fn:1">
<p>המלה מחוקה במקור המודפס[הערת פרויקט בן–יהודה] <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2809">https://benyehuda.org/read/2809</a></div></body>