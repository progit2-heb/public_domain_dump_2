<h1>לקוֹלוֹנל פרדריך הרמן קיש</h1>
זאב ז'בוטינסקי
<body align="right" dir="rtl"><div align="right" dir="rtl"><!DOCTYPE html>
<body>
<h2>25/9/1928</h2>
<p><strong>סודי</strong></p>
<p>קולונל קיש היקר,</p>
<p>רב תודות על מכתבו ועל התזכיר – מסמך מענין מאוד.</p>
<p>יורשה לי לברך אותו על המבנה הארכיטקטוני שלו, שהוא ללא
פגם. אשר לתוכן, יש צד זכות חזק להצעתו הטאקטית – לא לדחות את הרעיון בלי
אומר ודברים, אלא לנסח תנאים, שיבטיחו את האינטרסים שלנו הבטחה מלאה, ומשום
כך בלתי-מתקבלים מנקודת-הראות של הצד שכנגד. במקרה זה תהיה השאלה העיקרית
לחבר מערכת תנאים, אשר תמנע ממתנגדינו, ממש ולחלוטין, אפילו יהיו מאוחדים
מראשון עד אחרון, לחבל במישרין או בעקיפין בצעדים (למשל, חוק קרקעות)
הקשורים בהתיישבות היהודית. – אולם מצד שני, עלולים לטעון, ולא בלא הגיון
או מתינות, כי באחד הימים יוכלו להשתמש נגדנו בנימוק, שאנו הכּרנו בעקרון
עצמו ולהעמיד אותנו במצב לא-נוח. בדרך כלל, אני סבור, כי הנוסחה של וג’ווּד
יכולה להוכיח עצמה כטובה ביותר: “מוסדות מייצגים אפשר להעניק רק כאשר
<strong>שני</strong> הגזעים מבקשים אותם”.</p>
<p>יסלח לי על העיכוב בתשובה, אולם חשבתי כי אני עומד לצאת לירושלים ולהשיב בשיחה פנים אל פנים. להתראות ושנה טובה.</p>
<p>שלו בנאמנות</p>
<p>ז.ז'.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41884">https://benyehuda.org/read/41884</a></div></body>