<h1>עצה למיודעי עשר תנועות</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>מְתֵי תֵבֵל! אִם אוֹהֵב טְהָר לֵב עָלָה</p>
<p>בְּגוֹרָלֵיכֶם, הוֹאִילוּ הַלַהַב</p>
<p>שְׁמוֹר עַל מִזְבַּח אַהֲבָה לְבַל יִקְרַב</p>
<p>בַּסָתֶר מְקַנֵא, וִיחַלֵל לָנֶצַח</p>
<p>שְׁלוֹמְכֶם; כִּי רַבִּים הֲרוּגֵי הַלָשׁוֹן,</p>
<p>וּכְמוֹ חֶתֶף כֵּן תֶּאֱרוֹב קִנְאָה</p>
<p>מְסֻתָּרֶת, לְשׁוֹשַׁנָה בְנָוֶה שְׁתוּלָה</p>
<p>כֵּן נִדְמְתָה הָאַהֲבָה הַיְקָרָה,</p>
<p>אֲשֶׁר לֹא תָשׁוּב הֱיוֹת לָהּ עֶדְנָה לְעוֹלָם</p>
<p>אַחֲרֵי כִּי בָלְתָה יָבְשָׁה וְקָמֵלָה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38980">https://benyehuda.org/read/38980</a></div></body>