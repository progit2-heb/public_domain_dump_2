<h1>החידה הד'</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>רֹאשׁ תּוֹךְ וְסוֹף הֵמָה יִסְד בֵיתִי,</p>
<p>הָרְחוֹקִים מִרְחַק רַב הָיוּ בִי לַאֲחָדִים</p>
<p>לְזֹאת בְּעֵינֵי כֹל נִפְלָאִים נִפְלֵאתִי,</p>
<p>אֲבָל לֹא בְעֵינֵי אֵל הַמְאַחֵד נִפְרָדִים.</p>
</blockquote>
<blockquote>
<p>לְפָנִים בְּתֵבֵל הָיִיתִי מְשַׂחֶקֶת</p>
<p>וְשַעֲשׁוּעַי אֶת בְּנֵי אָדָם; רַק בִּי בָחָרוּ,</p>
<p>כְּכַלָה בְקִשׁוּרֶיהָ עַל דוֹדָהּ מִתְרַפֶּקֶת</p>
<p>רָצִיתִי אֶת אַרְצָם בִּי הִתְאַמָרוּ.</p>
<p>עַתָּה כִמְעָט אֵין אִישׁ מְאַסְפֵנִי,</p>
<p>וְכַגֵר נָטָה לָלוּן עַל הָאָרֶץ תָּעִיתִי.</p>
<p>גְעַלְתִּים גַם אָנִי וָאֹמַר הַעֲלֵנִי</p>
<p>אָבִי מְכוֹרוֹתַי! וְהִנֵה עָלִיתִי!</p>
</blockquote>
<blockquote>
<p>וְאִם תִּרְצוּ לָדַעַת מִי הַמְדַבֶּרֶת?</p>
<p>קִרְאוּ בְּרֹאשׁ סֵפֶר תּוֹרַת אֱלֹהִים חַיִים.</p>
<p>לָכֶם יִרְאֵי הַשֵׁם אֶהְיֶה מַזְהֶרֶת</p>
<p>מְשַׁחֲרַי יִמְצָאוּנְנִי אִם יִפְקְחוּ עֵינָיִם.</p>
</blockquote>
<p>פתרון החידה בפירש“י ז”ל (באיוב כ“ח פסוק כ”ז).</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38990">https://benyehuda.org/read/38990</a></div></body>