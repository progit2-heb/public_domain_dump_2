<h1>הכלב</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>כֶּלֶב נֶאֶמָן רוֹבֵץ סַף אֲדוֹנוֹ</p>
<p>כָּל הַלַיְלָה יָגַע מְצָאַתְהוּ תְלָאָה.</p>
<p>לְבַל יַחְתּוֹר בַּיִת גַנָב חָרַץ לְשׁוֹנוֹ.</p>
<p>הָאָדוֹן בְּעֵינָיו שֵׁנָה לֹא רָאָה.</p>
<p>וַיְהִי בַבּוֹקֶר וַיֻכֶּה הַנוֹבֵחַ.</p>
<p>עַל כִּי בְעָלָיו מִשֵנָה הִפְרִיעַ,</p>
<p>זָכַר זֹאת הַכֶלֶב וַיִישַׁן בּוֹטֵחַ</p>
<p>בַּלַיְלָה הַשֵׁנִי, רֹאשׁ לֹא הֵנִיעַ.</p>
<p>וְכַאֲשֶׁר בָּא הַשׁוֹדֵד בֶּטַח עַל הַבַּיִת</p>
<p>וַיְפַנֶה וַיְנַצֵל כְּנוֹקֵף זַיִת</p>
<p>שָׁבוּ וַיַכּוּ הַשׁוֹמֵר הַכֵּה וּפָצוֹעַ</p>
<p>עַל אֲשֶׁר בַּלַיְלָה קוֹלוֹ לֹא הִשְׁמִיעַ.</p>
</blockquote>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38478">https://benyehuda.org/read/38478</a></div></body>