<h1>שׁיר משׁתה</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הלא פרס לרעב לחמךָ ועניים מרודים תביא בית</p>
</blockquote>
<blockquote>
<p>לֶחֶם וָיָיִן</p>
<p>וְשִׁיר מְצַלְתָּיִם</p>
<p>יַצְהִילו מִשֶׁמֶן הַפָּנִים</p>
<p>לְךָ אֵל חַי</p>
<p>יוֹבִילוּ שַׁי</p>
<p>יַחְדָיו, אָבוֹת וּבָנִים.</p>
</blockquote>
<blockquote>
<p>כְּזֵיתִים שְׁתּוּלִים</p>
<p>בְשִׁירִים הִלוּלִים</p>
<p>נֵשֵׁב וְנִשְׁתֶּה לִרְוָיָה</p>
<p>הֵטִיבוּ תְרוּעָה</p>
<p>לְהַזָן בִּישׁוּעָה</p>
<p>מֵאָדָם וְעַד נֶפֶשׁ הַחַיָה.</p>
</blockquote>
<blockquote>
<p>נֶפֶשׁ שְׂבֵעָה</p>
<p>עִם רוּחַ גֵהָה</p>
<p>יַנְעִימוּ גַם אֲרוּחָה חֲרֵבָה</p>
<p>לֵב שָׂמֵחַ</p>
<p>וְעָסִיס רוֹקֵחַ</p>
<p>יַאֲדִימוּ פְנֵי בָּחוּר וְשֵׂיבָה.</p>
</blockquote>
<blockquote>
<p>אִכְלוּ רֵעִים</p>
<p>הֱיוּ שְׂבֵעִים</p>
<p>וּתְנוּ גַם לְרָעֵב וָהֵלֶךְ</p>
<p>לְבִלְתִּי הַקְשִׁיחַ</p>
<p>נֶפֶשׁ וְרוּחַ</p>
<p>לִדְמָעוֹת רָצוּץ וָחֵלֶךְ.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38946">https://benyehuda.org/read/38946</a></div></body>