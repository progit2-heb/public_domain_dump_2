<h1>[הכתירו בעטרות פרחים]</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<p>על קבר המליץ הגדוֹל מוה' נ“ה”וו ז"ל</p>
<p>י"ג תנועות</p>
<blockquote>
</blockquote>
<blockquote>
<p>הַכְתִּירוּ בְעַטְרוֹת פְּרָחִים אֶת קֶבֶר נַפְתָּלִי;</p>
<p>אֶת קֶבֶר אִישׁ צַדִיק גְאוֹן תִּפְאֶרֶת עַמוֹ,</p>
<p>הוֹרִידוּ כַטַל דִמְעָה סָבִיב גִבְעַת עֲפָרוֹ,</p>
<p>נִצְרוּ בְמַשְׂכִּיוֹת לִבְּכֶם הֲדַר שְׁמוֹ וְטַעֲמוֹ,</p>
<p>הֲלֹא זֶה נַפְתָּלִי הֵפִיץ אוֹר יְקָרוֹת עֲלֵי תֵבֵל</p>
<p>בִּסְפָרָיו, לֹא יַעַרְכֵם כָּל פָּז וּבְחִין נְאֻמוֹ,</p>
<p>וּמֵעֵת רָפָה יוֹמוֹ וְהַמָוֶת כַּצַר לָטַשׁ</p>
<p>חֶרֶב, וַימִיתֵהוּ בִכְלִי מַפָּצוֹ וְזַעֲמוֹ,</p>
<p>חָגְרָה גְבֶרֶת הַלְשׁוֹנוֹת שַׂק וּתְקוֹנֵן</p>
<p>בְּמַר רוּחַ עַל דוֹדָהּ כִּי הָלַךְ וְנִפְקַד מְקוֹמוֹ,</p>
<p>לָכֵן כָּל אִישׁ יִשְׂרָאֵל יִשָׂא נֶהִי, עַל מוֹת</p>
<p>הָאִישׁ הַגָדוֹל הַזֶה, וְעַל עָזְבוֹ לְאוּמוֹ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38961">https://benyehuda.org/read/38961</a></div></body>