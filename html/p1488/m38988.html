<h1>החידה השׁנית</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><a class="footnote" href="#fn:1" id="fnref:1" title="see footnote"><sup>1</sup></a></p>
</blockquote>
<blockquote>
<p>עַל כַּר נִרְחָב עַל עֵינוֹת מָיִם</p>
<p>תִּרְעֶינָה רִבְבוֹת שֵׂיוֹת צְחוֹרוֹת</p>
<p>וּכְמוֹ תֵרָאֶינָה הַיוֹם לָעֵינַיִם</p>
<p>כֵּן נִרְאוּ מִקֶדֶם לְבֵנוֹת טְהוֹרוֹת</p>
</blockquote>
<blockquote>
<p>לֹא יִשְׁתַּנוּ לֹא תִקְרָאֵן בְּלָיָה,</p>
<p>לְכָבוֹד הָרוֹעֶה בְתוֹכָהְנָה.</p>
<p>מִבְּאֵר לֹא אַכְזָב תִּשְׁתֶּינָה לִרְוָיָה</p>
<p>וְאַיִל שָׂמֵחַ יְדַלֵג רִאשׁוֹנָה</p>
</blockquote>
<blockquote>
<p>גַם כֶּלֶב נֶאֱמָן זַרְזִיר מָתְנַיִם</p>
<p>מִידֵי בְעָלָיו נֻתַּן מַתָּנָה</p>
<p>לְרוֹעֶה הַנֶאְמָן כְּפוּף קַרְנָיִם</p>
<p>וּסְבִיבָיו הַצֹאן בֶּרֶךְ תִּכְרַעְנָה.</p>
<p>בַּבּוֹקֶר בַּבּוֹקֶר יוֹצִיא צִבְאוֹתָן</p>
<p>בְּעַד שַׁעֲרֵי אֶקְדָח וָשֹׁהַם</p>
<p>לָעֶרֶב יָשׁוּבוּ יִקְרָא בִשְׁמוֹתָן</p>
<p>וְיַחֲנוּ תַחַת מַטֵה הַנוֹעַם</p>
</blockquote>
<blockquote>
<p>עַתָּה הַקוֹרֵא! הַגֵד חִידָתִי</p>
<p>מַה שֵם הָרוֹעֶה כִּי תֵדָע?</p>
<p>בְמַעְטֵה הַמָשָׁל הֶעְטֵתִי שִׁירָתִי</p>
<p>הַנָבוֹן בְּנָקֵל יַגִידָה….</p>
</blockquote>
<div class="footnotes">
<hr/>
<ol>
<li id="fn:1">
<p>נאך שיללער. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38988">https://benyehuda.org/read/38988</a></div></body>