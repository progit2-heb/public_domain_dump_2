<h1>השׂמחה והתּוּגה</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִי אַתְּ עֲלִיזָה? שָׁאַל הָאָדָם</p>
<p>בְּשֵׁם שִׂמְחָה נִקְרֵאתִי;</p>
<p>וְאַתְ הַהוֹלֶכֶת לְצִדָהּ?</p>
<p>בְּשֵׁם תּוּגָה לָךְ נִמְצֵאתִי!</p>
<p>תּוּגָה? מַה לִי וָלָךְ, אוֹתָךְ לֹא אוּכַל!</p>
<p>אוּלָם בָךְ שִׂמְחָה אֶבְחַר, אֵלַיִךְ נַפְשִׁי תְכַל;</p>
<p>עַתָּה בֹאִי וְנִכְרְתָה בְּרִית לֹא תִשָׁכֵחַ</p>
<p>כִּי בָעֲרָה אַהֲבָתִי בִי מֵאֵשׁ קוֹדֵחַ</p>
<p>וַתַּעֲנֵהוּ הַשִׂמְחָה, אִם אוֹתִי תֶאֱסוֹף בֵיתֶךָ</p>
<p>גַם מִשְכֶנְתִּי בַל תּוּכַל אֱסוֹף יָדֶיךָ,</p>
<p>כִּי בְרִית בֵינֵינוּ מִנִי אָז כְּרוּתָה</p>
<p>לְבַל תִּפְקוֹד אִשָה רְעוּתָהּ. –</p>
<p>וּלְמִן הַיוֹם אַחְוָתֵנוּ מִידֵי הַיוֹצֵר כּוֹנָנָה,</p>
<p>פַעַם לְפָנִים אֲהַלֵךְ, וּפַעַם אַחֲרוֹנָה. –</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38553">https://benyehuda.org/read/38553</a></div></body>