<h1>האכּר והנחשׁ</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִישׁ אִכָּר רָאָה בְיוֹם סַגְרִיר וָקָרַח</p>
<p>נָחָש אֶחָד מֻשְׁלָךְ עַל פְנֵי הַדֶרֶךְ,</p>
<p>נִקְשֶׁה וְרָעֵב</p>
<p>וּלְיֶרֶק תָּאֵב;</p>
<p>וַיִכְמְרוּ עָלָיו רַחֲמָיו וְעַל נַפְשׁוֹ חָמָל,</p>
<p>וַיַשְׁכִּיבֵהוּ בְחֵיקוֹ לְבַל יָמוּת בַּחֲנָמָל</p>
<p>וַיְהִי כַּאֲשֶׁר שָׁב רוּחוֹ אֵלָיו וַיֶחִי,</p>
<p>תַּחַת הוֹדוֹת לְמֵטִיבוֹ, נְשָׁכָהוּ לֶחִי.–</p>
<p>כֵּן אָרְחוֹת הַמְפַזֵר בְּאֵין עֵינַיִם</p>
<p>לֹא יַבְדִיל בֵּין רָשָׁע לִטְהָר יָדַיִם,</p>
<p>יָבִיא בָזֶה בִּתְבואָתוֹ נֶעְכָּרֶת</p>
<p>חֵלֶף בְּרָכָה תִירָשֶנוּ מִגְעָרֶת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38552">https://benyehuda.org/read/38552</a></div></body>