<h1>על מות שׁולמית</h1>
דוד לוונטל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַלְמָה עֲנוּגָה! נַפְשִׁי עָלַיִךְ לִי יָרְעָה</p>
<p>כִּי יִפְעָתֵךְ חִלֵל מָוֶת אַכְזָרִי</p>
<p>עַל זֹהַר נְעוּרַיִךְ עָבַר בָחֳרִי</p>
<p>כְּסַעַר קֶטֶב גָדוֹל מֵאֶרֶץ נוֹרָאָה.</p>
</blockquote>
<blockquote>
<p>הוֹי מָוֶת חוֹמֵס! אֵיכָה זֹאת רָעָה</p>
<p>גָמַלְתָּ לְנַפְשִׁי לָקַחַת הֲדָרִי,</p>
<p>נַחֲלָה מַכָּתִי אָנוּשׁ שִׁבְרִי</p>
<p>אִתָּהּ הֲלֹא שִׁמְשִׁי בָאָה בָאָה.–</p>
</blockquote>
<blockquote>
<p>אָחוֹת תַּמָה! נֶפֶשׁ זַכָּה וִישָׁרָה</p>
<p>זִכְרֵךְ כַּלְבָנוֹן נוֹתֵן רֵיחַ</p>
<p>יְסוּפַר לְדוֹר עַד בְּלִי יָרֵחַ</p>
<p>יַעֲמוֹד יַצְהִיר כְּזֵר תִּפְאָרָה</p>
<p>הֵן זֹאת תַּנְחוּמַת אָח מִשְׁתַּטֵחַ</p>
<p>עָטוּף בִּיגוֹנוֹ וְכַצֵל בּוֹרֵחַ.–</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38962">https://benyehuda.org/read/38962</a></div></body>