<h1>[הַשּׁוֹאֲלִים אֵיךְ אָהֳלִי נָטָשְׁתִּי]</h1>
עמנואל הרומי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>הַשּׁוֹאֲלִים אֵיךְ אָהֳלִי נָטָשְׁתִּי</p>
<p>לֹא־תֵֽדְעוּ כִּי כֵן זְמָן צִוָּנִי</p>
<p>הוּא מַמְּרוֹר עִם־לַעֲנָה הִרְוָנִי</p>
<p>עַד־מִמְּצֹא חֶפְצִי אֱמֶת נוֹאָשְׁתִּי.</p>
</blockquote>
<blockquote>
<p>קַצְתִּי בְמַחְמַדָּיו וּבוֹ נִבְאָשְׁתִּי</p>
<p>מָה אֹֽמְרָה עוֹד הַזְּמָן הִלְוַנִי</p>
<p>יָמִים יְמֵי־עֶצֶב עֲדֵי הִשְׁוַנִי</p>
<p>אֶל־מֵחֲנוֹת הָאֵל אֲשֶׁר פָּגָשָׁתִּי.</p>
</blockquote>
<blockquote>
<p>אֶשְׂנָא זְמָן תַּחַת אֲשֶׁר קִנֵּאתִי</p>
<p>כִּי אֶחֱזֶה נַפְשִׁי אֲשֶׁר כּוֹרַעַת</p>
<p>אֶל־הַר פְּתַיּוּת עַד־אֲשֶׁר נַעֲנֵיתִי</p>
</blockquote>
<blockquote>
<p>יָדַע זְמָן כִּי חָֽלְיוֹ שָׂנֵאתִי</p>
<p>עַל־כֵּן לְקִיקְיוֹנִי יְמַן תּוֹלָעַת</p>
<p>אוּלַי יְדִידַי כִּי לְטוֹב עֻנֵּיתִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41697">https://benyehuda.org/read/41697</a></div></body>