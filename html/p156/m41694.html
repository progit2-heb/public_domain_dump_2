<h1>[יֹאמְרוּ שְׁחָקִים לָךְ אֲיֻמָּה נָאְוָה]</h1>
עמנואל הרומי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>יֹאמְרוּ שְׁחָקִים לָךְ אֲיֻמָּה נָאְוָה</p>
<p>"רַב־לֵךְ צְבִיָּה רַב שְׁלוֹם בָּנָיִךְ</p>
<p>בָּנוּ צְבָא מָרוֹם וּבָךְ עֵינָיִךְ</p>
<p>כִּי־נִֽהְיֶה נֶגְדָּם כְּהַיּוֹם רַאְוָה".</p>
</blockquote>
<blockquote>
<p>וּלְכוֹֽכְבֵי שַׁחַק כְּהַיּוֹם תַּאְוָה</p>
<p>הַיַּעֲלָה לִמְשֹׁל בְּמִכְמַנָּיִךְ</p>
<p>לֹא־יֹאֽמְרוּ “שָׁוְא עָמְלוּ בֹנָיִךְ”</p>
<p>כָּל־שׁוֹֽמְעֵי שִׁמְעֵךְ אֱמוּנַת גַּאְוָה.</p>
</blockquote>
<blockquote>
<p>אֶשְׁמַע כְּסִיל וָעָשׁ וְכימה יֹאֽמְרוּ</p>
<p>"מִי יִתְּנָה כַיּוֹם וְנִהְיֶה שׁוֹקְדִים</p>
<p>בִּפְנֵי צְבִיַּת־חֵן אֲזַי טוֹב לָנוּ".</p>
</blockquote>
<blockquote>
<p>מָה אֶל־שְׁחָקִים כִּי בְעֹז יִתְפָּאְרוּ</p>
<p>בּוֹ יַעֲלוּ יוֹמָם וְלַיְלָה יוֹרְדִים</p>
<p>עֹז הַשְּׁחָקִים יוֹם לְיוֹם הִגְלָנוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41694">https://benyehuda.org/read/41694</a></div></body>