<h1>[נַפְשִׁי בְקִרְבִּי תַּחֲשֹׁב מַחְשָׁבֶת]</h1>
עמנואל הרומי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>נַפְשִׁי בְקִרְבִּי תַּחֲשֹׁב מַחְשָׁבֶת</p>
<p>לָקוּץ בְּעֵדֶן־גַּן וְלִרְצוֹת תֹּפֶת</p>
<p>כִּי אֶמְצְאָה שָׁם צוּף־דְּבַשׁ עִם־נֹפֶת</p>
<p>שָׁם כָּל־צְבִיַּת חֵן וְקוֹל עוֹגָבֶת.</p>
</blockquote>
<blockquote>
<p>מַה־לִּי בְעֵדֶן־גַּן וְאֵין אוֹהָבֶת</p>
<p>שָׁם רַק שְׁחוֹרוֹת מִשְּׁחוֹר אוֹ זָפֶת</p>
<p>שָׁמָּה זְקֵנוֹת בַּעֲלוֹת יַלָּפֶת</p>
<p>נַפְשִׁי בְּחֶבֶרָתָם תְּהִי נֶעְצָבֶת.</p>
</blockquote>
<blockquote>
<p>מַה־לִּי וְלָךְ עֵדֶן וְאַתְּ אוֹסֶפֶת</p>
<p>כָּל־בַּעֲלוֹת מוּמִים וְכָל־אִישׁ בֹּשֶׁת</p>
<p>עַל־כֵּן חֲשַׁבְתִּיךְ בְּעֵינַי אָיִן.</p>
</blockquote>
<blockquote>
<p>תֹּפֶת בְּעֵינֵי חֵן וְהוֹד יוֹסָפֶת</p>
<p>בָּהּ כָּל־צְבִיָּה הַיְקָר לוֹבָשֶׁת</p>
<p>וַתֶּאֱסֹף כָּל־מַחֲמַדֵּי־עָיִן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41685">https://benyehuda.org/read/41685</a></div></body>