<h1>[זֶה־לִּי שְׁנָתַיִם אֲשֶׁר נָשָׂאתִי]</h1>
עמנואל הרומי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>זֶה־לִּי שְׁנָתַיִם אֲשֶׁר נָשָׂאתִי</p>
<p>בַּעַל וְעוֹדוֹ חַי וְאֵין לִי נֹעַם</p>
<p>יָמוּת בְּחֵץ בָּרָק וּמִקּוֹל רָעַם</p>
<p>אָז בֵּין בְּנוֹת הַחֵן אֱהִי שָׂרָתִי.</p>
</blockquote>
<blockquote>
<p>הַמָּֽוְתָה יוֹם יוֹם אֲנִי קָרָאתִי</p>
<p>כִּי נִכְסְפָה נַפְשִׁי לְשַׁנּוֹת טָעַם</p>
<p>לֹא אֵֽדְעָה מָה אַחֲרִית הַזָּעַם</p>
<p>יוּאָר וְיֹאבַד יוֹם בְּבֵיתוֹ בָאתִי.</p>
</blockquote>
<blockquote>
<p>אֶרְאֶה שְׁכֶנְתִּי בֵּין שְׁלשִׁים חֹדֶשׁ</p>
<p>שָׁלשׁ פְּעָמִים בַּעֲלִים קָבָרָה</p>
<p>כָּל־הַשְּׁכֵנוֹת אוֹֽמְרוֹת אַשְׁרֶיהָ.</p>
</blockquote>
<blockquote>
<p>הִיא חִלְּלָה אֵלִים וְשָׂרַי קֹדֶשׁ</p>
<p>הִיא כַלְּבִיָּא בֵּין אֲרָיוֹת גָּרָה</p>
<p>וּבְתוֹךְ כְּפִירִים רִבְּתָה גוּרֶיהָ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41684">https://benyehuda.org/read/41684</a></div></body>