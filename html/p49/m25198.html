<h1>[לְךָ אָבוֹת]</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>U – – – U – – – U //– – U – – – U – – – U – –</p>
</blockquote>
<blockquote>
<p>לְךָ אָבוֹת, גְּבִירִים לֹא עֲמָמוּם, // וְגִבּוֹרֵי קְרָבוֹת לֹא הֲמָמוּם,</p>
<p>וְלֹא תַעַשׂ חֲסָדִים וֶאֱמֶת עִם // אֲנָשִׁים כִּחֲשׁוּ בָם אוֹ סְתָמוּם,</p>
<p>וְלֹא כָּל אִישׁ יְהִי גוֹמֵל חֲסָדִים, // וְאִם יִגְמֹל נְבָלִים יַעֲלִימוּם,</p>
<p>וְתֵדַע מַה בְּסִתְרֵי הַלְּבָבָוֹת // וּבַכְּלָיוֹת וּמַצְפּוּנִים חֲתָמוּם,</p>
<p>וְיוֹדוּ כָל בְּנֵי אָדָם לְךָ, כִּי // בְּהִכָּשְׁלָם – פְּעָלֶיךָ יְקִימוּם,</p>
<p>וְכָל הַנִּקְרְאִים בִּשְׁמָךְ בְּמִזְרָח // וּבִסְפָרַד מְלָכִים יַעֲצִימוּם,</p>
<p>וְכָל אָדָם, וְאִם יָפוּ פְּעָלָיו, // יְהִי בוֹ מוּם – וְאַתְּ גֶּבֶר בְּלֹא מוּם!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/25198">https://benyehuda.org/read/25198</a></div></body>