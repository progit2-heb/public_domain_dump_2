<h1>עֲמִידָה תַּאֲרִיךְ</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עֲמִידָה תַּאֲרִיךְ לָאִישׁ יְשִׁיבָה</p>
<p>וְהָקִיץ תַּעֲשֶׂה נוּמָה עֲרֵבָה</p>
<p>וְרֹאשׁ יֵחַם בְּאוּר שָׁרָב – בְּחֹרֶף</p>
<p>יְהִי שֹׁכֵב בְּצִנַּת קֹר בְּטוֹבָה</p>
<p>וְהוֹן יִמְצָא בְּעִיר נָכְרִית וְיִשּׁוּב</p>
<p>אֲשֶׁר מֶנְהוּ תְּהִי אַרְצוֹ עֲזוּבָה</p>
<p>וְצָרָה מֵאֲשֶׁר נִזְהָר רְחוֹקָה</p>
<p>וּמִצָּרָה יְשׁוּעַת אֵל קְרוֹבָה</p>
<p>וְהַיָּגוֹן בְּמַה-לֹּא בָא נְבָלָה</p>
<p>וְהָרָצוֹן בְּמַה-יָּבֹא נְדָבָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40092">https://benyehuda.org/read/40092</a></div></body>