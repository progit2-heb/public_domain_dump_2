<h1>כתיבתך מהדרת</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<p>בקבלו תרגילי כתיבה מאת יהוסף בנו</p>
<blockquote>
</blockquote>
<blockquote>
<p>כְּתִיבָתְךָ מְהֻדֶּרֶת / כְּבָרֶקֶת מְסֻדֶּרֶת,</p>
<p>וְטוּרֶיהָ מְיֻשָּׁרִים / כְּמוֹ רִקְמָה בְאַדֶּרֶת,</p>
<p>וְנֶחְמָדִים לְעֵינַיִם / כְּמוֹ פַגֵּי מְבַכֶּרֶת,</p>
<p>וְרֵיחָמוֹ כְּרֵיחַ מֹר / עֲלֵי כַּלָּה מְקֻטֶּרֶת.</p>
<p>כְּתֹב וּקְרָא וְשִׂים לִבָּךְ / לְדָת אָרוֹן וְכַפֹּרֶת,</p>
<p>וְאִם תּוֹסִיף – לְךָ אוֹסִיף / מְחִיר הַרְבֵּה וּמַשְׂכֹּרֶת.</p>
<p>יְהוֹסֵף, אִם כְּתַבְתָּמוֹ / בְּעֵט בַּרְזֶל בְּאִגֶּרֶת –</p>
<p>מְכֻתָּב אַתְּ וְחָרוּת עַל / כְּבֵדִי, לֹא בְיֹתֶרֶת,</p>
<p>וְלָךְ אַהְבָה, לְקִיר לִבִּי / וּמוֹרָשָׁיו מְחֻבֶּרֶת</p>
<p>וְתוֹכַחְתִּי מְגֻלָּה לָךְ / וְאַהֲבָתִי מְסֻתֶּרֶת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30657">https://benyehuda.org/read/30657</a></div></body>