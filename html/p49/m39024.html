<h1>[שְׁחוֹרֵי שַׂעֲרִי לָבְנוּ]</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>&&& [שְׁחוֹרֵי שַׂעֲרִי לָבְנוּ]</p>
</blockquote>
<blockquote>
<p>שְׁחוֹרֵי שַׂעֲרִי לָבְנוּ, וְכָפַף</p>
<p>זְמַן קוֹמָה אֲשֶׁר הָיְתָה כְּוָוִים –</p>
<p>כְּפֵה כָפוּף, וְעִוֵּת הַזְּמַן אֶת</p>
<p>שְׁתֵּי רַגְלַי כְּרַגְלַיִם לְתָוִים.</p>
</blockquote>
<blockquote>
</blockquote>
<blockquote>
<p>&&& [שָׂח לִי]</p>
</blockquote>
<blockquote>
<p>שָׂח לִי, בְּבוֹא שׁוֹאֵל שְׁאֵלָה, לִבִּי:</p>
<p>פַּעַם מְנַע, כִּי אֵין לְזֶה חוֹב אֶצְלָךְ</p>
<p>שַׂחְתִּי אֲנִי לוֹ: מַה לְּךָ אַתְּ אֵצֶל</p>
<p>צוּר הֶעֱוָה אֶת זֶה וְהִרְוִיחַ לָךְ.</p>
</blockquote>
<blockquote>
</blockquote>
<blockquote>
<p>&&& [שַׂחְתִּי לְשָׂח לִי]</p>
</blockquote>
<blockquote>
<p>שַׂחְתִּי לְשָׂח לִי: תְּנָה עֵצָה וְתוֹכַחַת</p>
<p>לִי לַעֲבוֹד אֵל וְאֶשְׁמַע לָךְ וְלֹא אֶפְרַע:</p>
<p>הִנֵּה אֱלֹהִים יְעָצָךְ לַעֲבוֹד אוֹתוֹ</p>
<p>וַתַּעֲצִיבוֹ וְאֵיךְ תִּשְׁמַע לְקוֹל מֵרַע.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39024">https://benyehuda.org/read/39024</a></div></body>