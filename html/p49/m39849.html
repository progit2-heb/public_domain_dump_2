<h1>מְלוּכָה בַּהֲחִילָתָהּ</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מְלוּכָה בַּהֲחִילָתָהּ תְּקַשׁ כִּי</p>
<p>לְכָל-מַמְרֶה בְּרֵאשִׁיתָהּ מְכַלָּה</p>
<p>וְעֵת תִּכּוֹן וְיַמְרֶה אִישׁ בְּקֹשִׁי</p>
<p>מְעַט יֹאבַד וְלֹא בִקְשֵׁה תְחִלָּה</p>
<p>וְיוֹם תִּשְׁקֹט וְתִתְעַנֵּג כְּמוֹ צוּר</p>
<p>מְעַט תֵּשֵׁב וְתָבֹא לָהּ נְפִילָה</p>
<p>כְּמוֹ פַגַּת תְּאֵנָה כִּי תְחִלָּה</p>
<p>תְּהִי קָשָׁה וְסָרָה מֵאֲכִילָה</p>
<p>וְאֶל יָמִים תְּהִי כֵן עוֹד וְאוּלָם</p>
<p>קְשִׁי בָהּ עִם מְעַט לֵחָה בְלוּלָה</p>
<p>וְעֵת תִּיטַב וְתִתְנָאֶה וְתִבְשַׁל</p>
<p>נְתִישָׁתָהּ סְמוּכָה לַבְּשִׁילָה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39849">https://benyehuda.org/read/39849</a></div></body>