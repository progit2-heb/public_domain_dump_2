<h1>[היום ילך וירחיק]</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֲיוֹם יֵלֵךְ וְיַרְחִיק נֶאֱמָנַי</p>
<p>וְיוֹם יָבֹא וְיַקְרִיב אֶת-זְקוּנַי</p>
<p>וְלֹא אָשִׁית לְבָבִי אֶל אֲשֶׁר סָר</p>
<p>וְלֹא אֶרְאֶה אֲשֶׁר יָבֹא בְּעֵינָי</p>
<p>וְהַזִּקְנָה שְׁאֵר יוֹם הַפְּקֻדָּה</p>
<p>וְהַמָּוֶת אֲחִי פֵרוּד נְבוֹנַי</p>
<p>וְאֶשְׂמַח בַּזְּמַן כִּי יַאֲרִיךְ לִי</p>
<p>וְהוּא כִלָּה אֲנָשִׁים מִלְּפָנַי</p>
<p>וְלִי יִקְרֶה כְּמִקְרֵיהֶם וְאֵרֵד</p>
<p>אֱלֵי שַׁחַת כְּמוֹ רֶדֶת זְקֵנַי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28599">https://benyehuda.org/read/28599</a></div></body>