<h1>מְצַדֵּק לְלֹא</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מְצַדֵּק לְלֹא נוֹדָע מְהוֹלָל</p>
<p>וְכוֹסֶה עֲלֵי-בָרִי בְּשֶׁמֶּא</p>
<p>וְהָאִישׁ אֲשֶׁר אֵיבָה מְכַסֶּה</p>
<p>בְּלִבּוֹ כְּמוֹ אֹהֵב יְדֻמֶּה</p>
<p>עֲלֵי-מָה תְּרַחֵם אֵת אֲשֶׁר לֹא</p>
<p>יְרַחֵם בְּעֵת נָפְלָךְ וְלָמֶה</p>
<p>וְאֵיךְ תַּעֲצֶה עַיִן בְּנָפְלוֹ</p>
<p>בְּשַׁחַת וְעֵינֶיךָ תְּסַמֵּא</p>
<p>וּמַה-תַּחֲזִיק יָדוֹ בְּשָׁקְעוֹ</p>
<p>בְּצוּלָה וְלָךְ יִצְעַק וְיֶהְמֶה</p>
<p>חֲשַׁבְתָּהּ כְּמוֹ מִרְמָה וְכֵן הִיא</p>
<p>וְאוּלָם יְחִידָתָךְ תְּרַמֶּה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39888">https://benyehuda.org/read/39888</a></div></body>