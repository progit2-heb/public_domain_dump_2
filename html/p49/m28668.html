<h1>[ידידי הכמוני תפתו]</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יְדִידַי, הֲכָמוֹנִי תְּפַתּוּ כְיִלּוֹדִים</p>
<p>וְאִם תִּזְכְּרוּ לִי עוֹד אֲהָבִים וְדוֹדִים</p>
<p>אֲנַחְנוּ בְּעוֹלַם אֵל וּמַה לִּי בְּעוֹלָמוֹ</p>
<p>כְּגֵרִים, וְעַל-טוּבוֹ בְּאַרְצוֹ פְּקִידִים.</p>
<p>וְאֵיכָה תְּנַחְמוּנִי וּבֵינִי וּבֵין קִצִּי</p>
<p>חֲמִשָּׁה פְּשָׂעִים אוֹ כְּשִׁשָּׁה צְעָדִים</p>
<p>חֲמִשִּׁים אֲשֶׁר עָבְרוּ וּוָוִים עֲלֵי רֹאשִׁי</p>
<p>לְבָנִים–עֲלֵי קִרְבַת תְּמוּתָה מְעִידִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28668">https://benyehuda.org/read/28668</a></div></body>