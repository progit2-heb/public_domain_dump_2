<h1>[תַּתִּי אֲנִי בְסוֹף]</h1>
שמואל הנגיד
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>תַּתִּי אֲנִי בְסוֹף כָּל־דָּבָר / לִפְנֵי פְרִי מַחְשָׁבָה</p>
<p>לֹא יִלְּדָהּ מַאְוֵה לֵב / גַּם לֹא בְּשָׁוְא נֶעְרָבָה</p>
<p>אֶחָד מְשֻׁלָּשׁ מַצִּיל / מִיַּד שְׁאוֹל, הַקְשִׁיבָה:</p>
<p>תַּעַשׂ כְּאִלּוּ אַתְּ מֵת / פִּתְאוֹם וּמָחָר לֹא בָא</p>
<p>וַעְשֵׂה וְאַל תִּבְטַח כִּי / הַצּוּר יְכַפֵּר חוֹבָה</p>
<p>וַעְשֵׂה כְּאִלּוּ אֵין לָךְ / בִּכְתָב אֱלֹהִים טוֹבָה</p>
<p>תִּמְצָא בְזֶה וּבְאַחֵר / מַה־נַּפְשְׁךָ אָהָבָה</p>
<p>אִם לֹא יְהִי כֵן שׁוּבָה / עָדַי וְאֵלַי רִיבָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39124">https://benyehuda.org/read/39124</a></div></body>