<h1>בפנים שוחקות [11.08.1933]</h1>
ישעיהו קרניאל
<body align="right" dir="rtl"><div align="right" dir="rtl"><!DOCTYPE html>
<body>
<p><strong>דאר היום, 11.08.1933, עמוד 2</strong></p>
<h2>היטלר לומד עברית…</h2>
<p>היטלר, המבלה עכשיו את חופשת הקיץ באחוזתו היפה אשר באוברזלצברג
(באוואריה), החליט ללמוד את שפתנו כדי לדעתה במקורה וביחוד כדי לקרוא מה
שכותבים על אודותיו בעתונות העברית.</p>
<p>הביאו הנאצים אל ארמונו “רבינר” אחד, שילמד את ה“פיהרר” לשון קודש והתחילו,
כמובן, מ“אלף-בי”ת – עד שהגיעו ליו"ד…</p>
<p>– “י–ו–ד?” – נזדעזע היטלר בכל אבריו – “לא, לא! אין לי צורך ב”יוד"!</p>
<p>מילא, דלג הרב על ה“יוד” והוסיף להטיף לתלמידו את לקחו העברי.</p>
<p>– ילמדני, רבי, – אמר פתאום היטלר – “כיצד אתם כותבים את המלה <strong>גוי</strong>?”</p>
<p>? – ג– ו – י –, קרא הרב אות באות.</p>
<p>– מה? שוב “יוד”? –קרא היטלר בחימה.</p>
<p>וה“רבינר” ענה ואמר:</p>
<p>– אלף-בית בלי יו"ד – מהיכא תיתי; אבל גוי בלי יוד – “אויסגעשלאססען”!</p>
<p>* * *</p>
<h2>תפילה זכה של הנאצים</h2>
<p>זהו, רבותי, נוסח ה“תפילה” הנאצית המופיעה על כרטיסי-הדואר, שנפוצו עכשו
בכל רחבי המדינה ההיטלרית:</p>
<p>"רבון כל העולמים!</p>
<p>הרינו מפילים את תחינתנו לפניך, שתרחם עלינו ממרום ותשלח בקרוב בימינו
<strong>משה</strong> אחר לבני-דת-משה שלך, לקבץ את נדחיהם מכל קצוי גרמניה ולקחתם לארצם
האהובה אשר נשבעת.</p>
<p>ויהי רצון מלפניך אלוהינו, שהפעם בעברם את הים, תשיב עליהם את מי הים
ותטביעם, למען יוכלו כל העמים לחיות בשלום ושלוה.</p>
<p>אמן!"</p>
<h2>שני ליצני הדור…</h2>
<p>ומספרים עוד כי צ’ארלי צ’אפלין, מלך הליצנים בעולם, שלח בזמן האחרון אגרת
קטנה ל“פיהרר” הגרמני במעונו בבאוואריה, בזו הלשון:</p>
<p>“מילא, אם גנבת ממני את השפם – מחול לך; אבל אם קבלת עליך להצחיק את כל
העולם במעשיך, הרי אתה מסיג את גבולי”.</p>
<p><strong>עזמות</strong></p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13209">https://benyehuda.org/read/13209</a></div></body>