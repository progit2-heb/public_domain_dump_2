<h1>לִכְבוֹד הַמְשׁוֹרֵר יוֹסֵף אַלְמַנְצִי</h1>
אברהם ברוך פיפרנו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Abram Benedetto Piperno</p>
</blockquote>
<p>[חי בלִיווֹרְנוֹ ומת שם בשנת 1863]</p>
<blockquote>
</blockquote>
<blockquote>
<p>– – ͝ – – – – – – –</p>
</blockquote>
<blockquote>
<p>עוּרִי מְלִיצָתִי עָלְזִי שִׂמְחִי</p>
<p>סוּת אַלְמְנוּת פִּשְׁטִי לִבְשִׁי הָדָר</p>
<p>לֹא בֵין־קְבָרִים עוֹד יָפְיֵךְ יִקְדָּר</p>
<p>לֹא עוֹד בְּמַר תִּבְכִּי יָגוֹן שִׁכְחִי.</p>
</blockquote>
<blockquote>
<p>זִיו תָּאֳרֵךְ הַרְאִי רִנָּה פִצְחִי</p>
<p>וּתְנִי יְקָר שִׁבְחֵךְ לָאִישׁ נֶהְדָּר</p>
<p>דּוֹבֵר אֱמֶת וּבְיִרְאַת אֵל נֶאְדָּר</p>
<p>יוֹסֵף אֲשֶׁר קִנֵּא עַל־טוּב לִקְחִי.</p>
</blockquote>
<blockquote>
<p>בִּשְׂדֵה זְמִיר צִיּוֹן הוּשַׁת בָּתָה</p>
<p>נָטַע שְׁתִילֵי חֵן הוֹצִיא פִרְחָם</p>
<p>וּפְרִי מְגָדִים בָּם מַהֵר יִפְרֶה.</p>
</blockquote>
<blockquote>
<p>תַּעֲטֶה לְשׁוֹן עֵבֶר הוֹד יִפְעָתָהּ</p>
<p>וִיבָֽרְכוּ בָנִים גֶּבֶר הִנְחָם</p>
<p>לִרְעוֹת בְּגַן דָּשֵׁן וּמִתְעָרֶה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40803">https://benyehuda.org/read/40803</a></div></body>