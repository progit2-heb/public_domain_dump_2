<h1>לְחַיִּים וּלְחַיִּים</h1>
חיים לֶנסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לְחַיִּים וּלְחַיִּים! כּוֹס בְּכוֹס, כּוֹס בְּשֵׁן…</p>
</blockquote>
<blockquote>
<p>– נָחָשׁ הַקַּדְמוֹנִי, הִשְׁבַּעְתִּיךָ בְּשֵׁם.</p>
<p>הוּא זוֹחֵל, מִתְפַּתֵּל וּכְבָר אֲנִי חָשׁ</p>
</blockquote>
<blockquote>
<p>קֶרַח כְּרִיכוֹתָיו שֶׁל יַרְקָן הַנָּחָשׁ.</p>
<p>בְּעֵינָיו־אִזְמָרַגְדָּיו מוֹרִיק אוֹר קַר</p>
</blockquote>
<blockquote>
<p>וְלַהַב רַעֲלוֹ מַכְחִיל בְּעוֹרְקַי.</p>
<p>שָׁלַח דּוּ־קִלְּשׁוֹן לְשׁוֹנוֹ – שׁוֹר! –</p>
</blockquote>
<blockquote>
<p>יֵשׁוּת מֻכְפֶּלֶת תּוֹךְ וְחוּץ עִגּוּל דִּי־נוּר.</p>
<p>מְטַלְטֵל הָאוֹרְלוֹגִין בֵּין מָחָר וּבֵין תְּמוֹל</p>
</blockquote>
<blockquote>
<p>מְטֻטֶּלֶת לְיָמִין, מְטֻטֶּלֶת לִשְׂמֹאל.</p>
<p>מְטֻטֶּלֶת לִשְׂמֹאל, מְטֻטֶּלֶת לְיָמִין,</p>
</blockquote>
<blockquote>
<p>כְּעָשָׁן הַלֵּילוֹת, כִּצְלָלִים הַיָּמִים.</p>
</blockquote>
<blockquote>
<p>יִתְנַדְּפוּ! יַחַלְפוּ! אֵינִי מֵצֵר, אֵינֶנִּי חָס.</p>
</blockquote>
<blockquote>
<p>– חַנְּקֵנִי בְּטַבְּעוֹתֶיךָ, יַרְקָן הַנָּחָשׁ!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/20699">https://benyehuda.org/read/20699</a></div></body>