<h1>הוֹי סוּסִים, סוּסַי</h1>
חיים לֶנסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוֹי סוּסִים, סוּסַי, הוֹי נִשְׁרֵי שָׁמַיִם –</p>
</blockquote>
<blockquote>
<p>הַשְּׁהִיּוֹת הָאֵלֶּה כְּלַפֵּי מִי וּלְמַאי הֵן?</p>
<p>אֵין פֻּנְדָּק בַּדֶּרֶךְ, אֵין מִקְלָט בַּחֶלֶד;</p>
</blockquote>
<blockquote>
<p>יֵשׁ דֶּפּוֹ רָם־שַׁעַר, דִּיר לְסוּסֵי־פֶּלֶד.</p>
<p>מִבַּרְזֶל וָאֶבֶן מְסִלּוֹת תִּקֵּנוּ –</p>
</blockquote>
<blockquote>
<p>אֵי אֵיפֹה נָנוּחַ מֵעֲמַל דַּרְכֵּנוּ?</p>
<p>הוֹי סוּסִים, סוּסַי! עֲגָלָה צוֹלַעַת,</p>
</blockquote>
<blockquote>
<p>שָׁם עַל גְּדוֹת הַנַּחַל מַעְבָּרָה טוֹבַעַת –</p>
<p>נַעֲלֶה־נָא עָלֶיהָ וּבְשָׁעָה מֻצְלַחַת
נִתְגַּלְגַּל כֻּלָּנוּ אֶל הַשֵּׁד מִשַּׁחַת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/20524">https://benyehuda.org/read/20524</a></div></body>