<h1>לְאֵלֶּה שֶׁיּוֹמָם</h1>
חיים לֶנסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לְאֵלֶּה שֶׁיּוֹמָם הִשְׂבִּיעַ מִצְּנוֹנוֹ</p>
</blockquote>
<blockquote>
<p>פּוֹתֵחַ הַחֲלוֹם אֶת מִזְנוֹנוֹ.</p>
<p>שָׁם צְלוּל סִילוֹן יִזַּל מִלְּגִין־גָּבִישׁ הַיַּ"ש,</p>
</blockquote>
<blockquote>
<p>צִמְאוֹן צִנְצֶנֶת מְצֻלַּעַת יַשְׁקְ.</p>
<p>לְשֵׁם כִּבּוּד עָלוּ מִתְּהוֹם־יַמִּים בְּרִיּוֹת,</p>
</blockquote>
<blockquote>
<p>יָרְדוּ מִמְּרוֹם שְׁחָקִים יוֹנִים צְלוּיוֹת.</p>
<p>וּצְלִי נוֹדֵף נִפְגָּשׁ בִּצְלִיל מַזְלֵג וָלֹג,</p>
</blockquote>
<blockquote>
<p>בִּשְׁאוֹן צְלִילַת כַּפִּית בְּתֵה מָתוֹק.</p>
<p>הֵן גַּם אֶת יְצוּעִי תִּפְקוֹדָה, חֲלוֹמִי.</p>
</blockquote>
<blockquote>
<p>הַמְּתִיקָה־נָא אֶת מֶרֶר צְנוֹן יוֹמִי…</p>
<p>אַךְ לֹא בְּצוּף צָפוֹן וּבְנֹפֶת נוֹף נֵכָר –</p>
</blockquote>
<blockquote>
<p>לֹא בָּם, לֹא בָּם תַּרְוֶה גְּרוֹנִי נִחָר!</p>
<p>רַק פֶּלַח דַּק בַּקַע מִגְזָר תַּלְמֵי אַרְצִי,</p>
</blockquote>
<blockquote>
<p>מַלֵּא מִמֵּי הַנֵּימַן מְלֹא קֻמְצִי.</p>
<p>וְאִם לֹא תְּקַמֵּץ – מִגְּדוֹת אוֹתוֹ נָהָר</p>
</blockquote>
<blockquote>
<p>לִי פְּרוּסַת לֶחֶם פְּרוֹס לְ“הַמּוֹצִיא”.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/20566">https://benyehuda.org/read/20566</a></div></body>