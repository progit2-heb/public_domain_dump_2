<h1>דֻּבְדְּבָנִיָּה, דֻּבְדְּבָנִיָּה</h1>
חיים לֶנסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>דֻּבְדְּבָנִיָּה, דֻּבְדְּבָנִיָּה, דֻּבְדְּבָנִיָּה שֶׁלִּי!</p>
</blockquote>
<blockquote>
<p>נִצָּן לָבָן, עָלֶה יָרֹק וּפְרִי חַכְלִילִי.</p>
<p>בְּבֹקֶר קַיִץ רַעֲנָן בַּגָּן אֲנִי וָהִיא.</p>
</blockquote>
<blockquote>
<p>סְחוֹר־סְחוֹר גִּזְעֵךְ רָקַדְנוּ אָז. הִיא שָׁרָה שִׁיר פִּלְאִי:</p>
<p>– פְּרִי דֻּבְדְּבָן שָׁחוֹר נִקְטֹף – חַכְלִילִי יַשְׁחִיר.</p>
</blockquote>
<blockquote>
<p>בָּחוּר נָאֶה – בּוֹ נִבְחֲרָה, אֶת הַמְכֹעָר נַשְׁאִיר.</p>
</blockquote>
<blockquote>
<p>הַקַּיִץ גָּז. לַמֶּרְחַקִּים הָעוֹף הַקַּל נָדַד.</p>
</blockquote>
<blockquote>
<p>אַחַי, רֵעַי, הֵיכָן אַתֶּם? וְאַתְּ, יַלְדָּה, וָאָתְּ?</p>
<p>הַקַּיִץ גָּז, הַחֹרֶף בָּא. הַכֹּל לָבָן, לָבָן…</p>
</blockquote>
<blockquote>
<p>אִלֵּם הַלֵּב כַּקֵּן בַּסְּתָו, אַךְ פִּי כְּקֶדֶם רָן!</p>
<p>– הוֹי, טְרַה־לַה־לַה, הוֹי טְרִי־לִי־לִי, הַפְּרִי עוֹד חַכְלִילִי…</p>
</blockquote>
<blockquote>
<p>דֻּבְדְּבָנִיָּה, דֻּבְדְּבָנִיָּה, דֻּבְדְּבָנִיָּה שֶׁלִּי!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/20592">https://benyehuda.org/read/20592</a></div></body>