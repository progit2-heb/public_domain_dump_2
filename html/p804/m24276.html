<h1>[שַׁחַר שֶׁל מִי]</h1>
אברהם בן־יצחק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שַׁחַר שֶׁל מִי קָרָא הַגֶּבֶר</p>
<p>וְשָׁבָה הַחֲשֵׁכָה עַל תְּרוּעָתוֹ הַנִּחָרָה</p>
<p>וְיֶדְכֶם הָרְשֵׁלָה אֲשֶׁר עַל עֵינֵיכֶם הֶאֱהִילָה</p>
<p>מִפְּנֵי גְבוּרַת שֶׁמֶשׁ וְהֵן לֹא בָאָה</p>
<p>הֵן פֶּה וְיָד שִׁקֵּרוּ</p>
<p>בָּעֶרֶב הַמַּתְמִיד עוֹד תַּעֲמֹדוּ</p>
<p>עַל יִקְרַת בָּסְרְכֶם הַנּוֹבֵל</p>
<p>וְעַל חֹמֶץ טַחַב תִּשְׁמֹרוּ</p>
<p>אֲשֶׁר שְׁאֵרִיתוֹ תֵּאָסֵף כְּמַר מִדְּלִי</p>
<p>וּבֶאֱשׁוּן לַיְלָה תַּשְׁמִיעוּ עַל אָשְׁרְכֶם</p>
<p>לְפָנַי בְּהִמּוֹ[ט] הָרֶגֶל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24276">https://benyehuda.org/read/24276</a></div></body>