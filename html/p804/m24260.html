<h1>עִירִי</h1>
אברהם בן־יצחק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עִיר הַנֹּעַר וְהַחֲלוֹמוֹת –</p>
<p>כִּתְּרוּךְ הָרִים וְגֵאָיוֹת;</p>
<p>וּבָעֵמֶק אַתְּ הָעִיר.</p>
<p>וּשְׁבִילִים לְבָנִים וּפְתַלְתֻּלִּים</p>
<p>כְּאֶל מַמְלֶכֶת הַדִּמְיוֹנוֹת עוֹלִים</p>
<p>עַל הֲרָרַיִךְ אַתְּ הָעִיר.</p>
<p>וְכִי קָדַשְׁתְּ וְכִי שַׁחֹת</p>
<p>וּבְצִלֵּךְ עָלַי הֵעַקְתְּ –</p>
<p>אֲהַבְתִּיךְ אַתְּ הָעִיר –</p>
<p>הֵן מְצָרֵךְ הַסַּן פָּרַץ,</p>
<p>וְעִם בְּרָקוֹ הַמַּבָּט רָץ,</p>
<p>הַרְחֵק מִמֵּךְ הָעִיר.</p>
<p>עִיר הַנֹּעַר וְהַחֲלוֹמוֹת</p>
<p>הִתְבָּרְכִי בְּמַמְלֶכֶת הַזִּכְרוֹנוֹת.</p>
</blockquote>
<p>תרס"ח</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24260">https://benyehuda.org/read/24260</a></div></body>