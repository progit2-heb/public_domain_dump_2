<h1>[עִם שַׁחַר עוּרָה יֶלֶד חֵן]</h1>
אברהם בן־יצחק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עִם שַׁחַר עוּרָה יֶלֶד חֵן</p>
<p>אַבָּא יָבֹא מִיָּד</p>
<p>עִם לַיִל נִפְתָּל וְיוּכַל לוֹ</p>
<p>עַל מִשְׁמַרְתּוֹ עָמַד</p>
<p>סִפְלוֹן טַל בֹּקֶר הוּא יָבִיא</p>
<p>וְלִבּוֹ עֵר רַעֲנָן</p>
<p>הָאוֹר גּוֹבֵר שׁוּר יֶלֶד חֵן</p>
<p>תָּרֹן צִפּוֹר בַּגָּן</p>
<p>הַסְכֵּת שִׁיר זֶה כֻּלּוֹ קֹדֶשׁ</p>
<p>מִזְמוֹר לִבְנֵי הַדְּרוֹר</p>
<p>עַל סוּס קַל טָס אָבִיךָ שָׁם</p>
<p>מֵאֵצֶל הַר תָּבוֹר</p>
<p>לָעַד בְּנִי שִׁיר פֶּלֶא זֶה</p>
<p>שִׁיר דּוֹר כֻּלּוֹ זַכַּאי</p>
<p>שֶׁבְּדָם וָאוֹן אַרְצִי יִגְאַל</p>
<p>יִיגַע יִפְעַל וָחַי</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24289">https://benyehuda.org/read/24289</a></div></body>