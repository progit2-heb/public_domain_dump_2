<h1>מַלְכוּת</h1>
אברהם בן־יצחק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַיּוֹם יִדְעַךְ בַּעֲטַרְתִּי</p>
<p>יַכְבִּיד הַזָּהָב עַל מִצְחִי,</p>
<p>שׁוּלֵי מְעִילִי יִשְׁטְפוּ עַל פְּנֵי מַעֲלוֹת הַשַּׁיִשׁ.</p>
<p>מַה יֶּהֱמֶה הַיָּם בִּפְאֵר יְגוֹן הָעֶרֶב.</p>
<p>בַּת לַיְלָה שִׁקְטִי לָבוֹא</p>
<p>שְׁבִי לְרַגְלַי עַל לִבְנַת הַשַּׁיִשׁ,</p>
<p>יִשָּׂא הָרוּחַ שְׂעָרֵךְ,</p>
<p>וּשְׂעָרֵךְ הֵן שָׁחוֹר.</p>
<p>הִנֵּה גָאוּ הַמָּיִם –</p>
<p>שְׁבִי שְׁקֵטָה</p>
<p>עַד אֹמַר קוּמִי רֹנִּי.</p>
</blockquote>
<p>ויניציה תר"ע</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24254">https://benyehuda.org/read/24254</a></div></body>