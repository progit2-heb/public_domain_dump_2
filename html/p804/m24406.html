<h1>[אַתְּ הִיא אֲשֶׁר לֹא לָךְ אֲסַפֵּר] / ריינר מריה רילקה</h1>
ריינר מריה רילקה / אברהם בן־יצחק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַתְּ הִיא אֲשֶׁר לֹא לָךְ אֲסַפֵּר</p>
<p>אֵיכָה אֶבְכֶּה בַלַּיְלָה</p>
<p>אֲשֶׁר יֵשׁוּתֵךְ אֶת נַפְשִׁי תְיַגֵּעַ</p>
<p>כְּנִדְנוּד עֶרֶשׂ בַּלַּיְלָה</p>
<p>אֶת אֲשֶׁר לִי לֹא תֹאמְרִי כִי לְמַעֲנִי</p>
<p>אַתְּ עֵרָה</p>
<p>הָהּ פְּאֵר זֶה לוּ יָכֹלְנוּ</p>
<p>מִבְּלִי לִרְווֹת</p>
<p>לְשֵׂאתוֹ בְנַפְשֵׁנוּ</p>
<p>– – –</p>
<p>רְאִי אֶת הַמְאֹהָבִים</p>
<p>אֶת שִׁקְרָם</p>
<p>אַךְ זֶה הִתְחִילוּ לְהִתְוַדּוֹת</p>
<p>– – –</p>
<p>בִּגְלָלֵךְ אֲנִי יָחִיד, רַק אוֹתָךְ אוּכַל הַחֲלֵ[ף]</p>
</blockquote>
<blockquote>
<p>רֶגַע הִנֵּה הִנָּךְ אַתְּ וְאַחַר הִנֵּה זֶה רַעַשׁ</p>
<p>אוֹ רֵיחַ בְּלִי שְׁאֵרִית</p>
<p>הָהּ בִּזְרוֹעוֹתַי אֶת כֻּלָּן אִבַּדְתִּי</p>
<p>רַק אַתְּ שׁוּב וָשׁוּב תִּוָּלְדִי לִי</p>
<p>שֶׁלֹּא אֲחַזְתִּיךְ בָּךְ אַחֲזִיק</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24406">https://benyehuda.org/read/24406</a></div></body>