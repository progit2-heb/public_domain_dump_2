<h1>הַנֶּחֱשָׁל</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>“חִזָּיוֹן” יִתְעוֹרֵר – יִדֹּם הַשֶּׁבֶר,</p>
<p>בְּהַתְעוֹת הַנֶּפֶשׁ – אשֶׁר לַגֶּבֶר.</p>
</blockquote>
<blockquote>
<p>מַר הוּא, יַקִּירִי, זֶה אשֶׁר־הָרֶגַע! –</p>
<p>מְיַשְּׁנִים הִנֵּנוּ רַק מַכְאוֹב־הַנֶּגַע…</p>
</blockquote>
<p><strong>* * *</strong></p>
<blockquote>
<p>… מִשְׁפַּחַת יִשְׂרָאֵל – גִּבּוֹר מְלֵא יָמִים</p>
<p>נוֹדַע לִגְבוּרָה, מִקַּדְמֵי עוֹלָמִים.</p>
</blockquote>
<blockquote>
<p>עַתָּה, הָהּ, הִפִּיל מִיָּדוֹ הַדֶּגֶל,</p>
<p>יִשְׁכַּב, יָנוּחַ, לֹא יָרִים הָרֶגֶל.</p>
</blockquote>
<blockquote>
<p>וְרַק בַּעֲרָפֶל וּבְסַגְרִיר לִפְעָמִים</p>
<p>בִּבְקֹעַ הַסַּעַר וּבְרֶדֶת הַגְּשָׁמִים.</p>
</blockquote>
<blockquote>
<p>וּפְצָעִים יְשָׁנִים יִבָּקְעוּ, יִמַּקּוּ</p>
<p>וְרַעַל מַכְאוֹבָם בְּלִבּוֹ יִצַּקּוּ.</p>
</blockquote>
<blockquote>
<p>אָז יָקִיץ, יִתְעוֹרֵר… תִּצַּלְנָה שְׂפָתַיִם…</p>
<p>בִּלְחָיָיו צָרֶבֶת וְאֵשׁ בְּעֵינַיִם…</p>
</blockquote>
<blockquote>
<p>כְּרוּחַ עֲלוּמִים לִתְחִיָּה בוֹ קָמָה,</p>
<p>יִתְאַזֵר בַּחַיִל אֶל פְּנֵי הַמִּלְחָמָה.</p>
</blockquote>
<blockquote>
<p>אָכֵן עֵת תָּקוּם הַסְּעָרָה לִדְמָמָה</p>
<p>רוּחוֹ כַתְּחִלָּה בְּקִרְבּוֹ לֹא קָמָה.</p>
</blockquote>
<blockquote>
<p>וְשֵׁנִית אָז יַפִּיל מִיָּדוֹ הַדֶּגֶל,</p>
<p>יִשְׁכַּב הַזָּקֵן, לֹא יָרִים הָרָגֶל…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31224">https://benyehuda.org/read/31224</a></div></body>