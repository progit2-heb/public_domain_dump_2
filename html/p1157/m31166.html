<h1>[הַשֶּׁמֶשׁ מְגָרֵשׁ אוֹר יוֹם מֵאַפְסָיִם]</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<p>… שֶׁמֶשׁ בְּגִבְעוֹן דּוֹם…</p>
<p>(יהושע י' י"ב)<a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>"הַשֶּׁמֶשׁ מְגָרֵשׁ אוֹר יוֹם מֵאַפְסָיִם</p>
<p>וִיְפָרֵשׂ כַּמָּוֶת עֲלָטָה אֲיֻמָּה,</p>
<p>דֹּם נָא הַשֶּׁמֶשׁ, בִּמְרוֹמֵי שָׁמָיִם.</p>
<p>אַל תִּכְבֶּה!… – הַדֶּרֶךְ רְחוֹקָה וּזְעוּמָה!..</p>
<p>תְּנָה לִי אוֹר יוֹם, אַל תִּמְנַע קַרְנָיִם,</p>
<p>עוֹד אָחוּשׁ בְּקִרְבִּי עֹז רוּחַ עֲצוּמָה…</p>
<p>דֹּם נָא, הַשֶּׁמֶשׁ, בִּמְרוֹמֵי שָׁמָיִם,</p>
<p>עָמְדָה, הָאִירָה אֶת דַּרְכִּי הַזְעוּמָה!"</p>
<p>כֵּן קְרִיאַת הַגִּבּוֹר יְהוֹשֻׁעַ נִשְׁמָעָה.</p>
<p>צִבְאוֹתָיו בְּרֶגֶשׁ לוֹ הִטּוּ אָזְנַיִם,</p>
<p>לִפְנֵיהֶם עֲרָבָה בְּלִי־חֹק הִשְׂתָּרָעָה –</p>
<p>וַתּוֹפַע הַשֶּׁמֶשׁ בִּמְרוֹמֵי שָׁמָיִם…</p>
<p>וַיֹּאחַז אֶת דַּרְכּוֹ – וְאוֹיְבָיו נָפֹצוּ…</p>
<p>צֵל לַיִל מִלְּפָנָיו בְּפַחַד בּוֹרֵחַ…</p>
<p>אָז קַוֵּי נִצָּחוֹן עַל רֹאשׁוֹ נוֹצֵצוּ,</p>
<p>וְאוֹר חָדָשׁ, אוֹר יָקָר, מִסָּבִיב זוֹרֵחַ.</p>
</blockquote>
<div class="footnotes">
<hr/>
<ol>
<li id="fn:1">
<p>במקור: ישעיה י יב <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31166">https://benyehuda.org/read/31166</a></div></body>