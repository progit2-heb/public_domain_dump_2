<h1>שִׁירַת יִשְׂרָאֵל</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<p>(שמות י“ד ט”ו; מיכה ב' י').</p>
<blockquote>
<p>וּבְהִירוֹת עֵינַיִם, וּמְהִירוֹת רַגְלַים,</p>
<p>גַּם שָׁלֵם הַפֶּלֶךְ… בְּפֶתַח עֵינַיִם</p>
<p>מַדּוּעַ זֶה, עַמִּי, כָּאוֹבֵד עָמַדְתָּ,</p>
<p>וְרֹאשְׁךָ, רֹאשׁ שֵׂיבָה, לָאָרֶץ הוֹרַדְתָּ?</p>
<p>לֹא גַלְמוּד הִנֶּךָ: וּפְקַח נָא עֵינֶיךָ,</p>
<p>מִסָּבִיב הִתְאַסְּפוּ וּבָאוּ בָנֶיךָ,</p>
<p>אֵלֶיךָ, אֵלֶיךָ לִבָּתָם דּוֹמֵמָה,</p>
<p>בִּכְתֹב דּוֹרוֹתֶיךָ – סַפְּרֵם גַּם הֵמָּה.</p>
<p>וּמִתּוֹךְ הַהֲפֵכָה, מְעוּף צוּקָה וַחֲשֵׁכָה,</p>
<p>         שָׂא רַגְלְךָ וָלֵכָה!</p>
</blockquote>
<blockquote>
<p>רַגְלְךָ שָׂא־נָא, וּלְכָה־נָּא וּלְכָה־נָּא,</p>
<p>בְּלִוְיַת קוֹל שִׁירָה יְשָׁנָה, יְשָׁנָה.</p>
<p>כִּי יִקְרְאוּ אוֹתְךָ הַדּוֹרוֹת הַבָּאִים,</p>
<p>“הִתְעוֹרֵר” יְשַׁוְּעוּ רְעָמִים נוֹרָאִים.</p>
<p>וְסוּפָה סֹעֶרֶת, מִסָּבִיב שׂרֶרֶת,</p>
<p>שִׁיר כָּבוֹד וּתְהִלָּה עַל אֹזֶן שֹׁרֶרֶת;</p>
<p>וּלְהֶמְיַת הָרְעָמִים וַעֲנָנָה הַזְּעוּמָה</p>
<p>לַקְּרִיאָה הַקְּדוֹשָׁה, לַקְּרִיאָה עֲצוּמָה, –</p>
<p>מִתּוֹךְ הַהֲפֵכָה, מְעוּף צוּקָה וַחֲשֵׁכָה,</p>
<p>עַם יָשִׁישׁ חֵלֵכָה, קוּמָה וָלֵכָה:</p>
<p>         קוּמָה וָלֵכָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31210">https://benyehuda.org/read/31210</a></div></body>