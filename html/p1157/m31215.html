<h1>תְּמוּנוֹת</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֵם בָּאוּ – וּבְטֶרֶם קָרָאתִי –:</p>
<p>חֶזְיוֹנוֹת מַרְהִיבֵי עֵינַיִם –</p>
<p>עֲלֵיהֶם כְּבָר מִסְפֵּד נָשָׂאתִי;</p>
<p>בְּמֶרְחַק מְלֵא קַדְרוּת־עַצֶּבֶת</p>
<p>הִתְנוֹצְצוּ שְׁבִיבֵי שַׁלְהֶבֶת</p>
<p>וַיְשַׁלְּחוּ בִרְעָדָה קַרְנַיִם</p>
<p>כְּאוֹרוֹת אַרְגָּמָן נִפְלָאִים</p>
<p>עַל עַרְפְּלֵי שִׁנֵּי הַסְּלָעִים…</p>
<p>בַּיַּעַר, שָׁם רַגְלַי דָּרָכוּ</p>
<p>אָזְנַי קוֹל דְּבָרִים לָקָחוּ,</p>
<p>צִפֹּר אֶפְרֹחַ רָזָמָה</p>
<p>וּלְרֵעָהּ הַקָּטָן נָאָמָה:</p>
<p>"הֲתִרְאֶה הָאִישׁ, לוֹ הַפָּנִים</p>
<p>הַחִוְּרִים?… לְעִתּוֹת בָּעֶרֶב</p>
<p>לָשׂוּחַ לְנַפְשׁוֹ פֹּה יֶרֶב.</p>
<p>וִיקַלַּע מִקּוֹצִים יְשָׁנִים</p>
<p>עֲטָרוֹת… מַה זָרִים מַעֲשֵׂיהוּ!..</p>
<p>הַבִּיטָה, מֶה חִוָּר הִנֵּהוּ!…</p>
<p>רוּחוֹ הַטּוֹבָה קֻפָּדָה,</p>
<p>אֱמוּנַת לְבָבוֹ אָבָדָה…</p>
<p>עֵת יָשִׁיר – אֲנָחָה נִשְׁמַעַת,</p>
<p>וִירַנֵּן – בַּת עֵינוֹ דֹמַעַת…</p>
<p>הֲתֵדַע יָדֹעַ?… הַבּוֹדֵד</p>
<p>הוּא חֹטֶר הַזָּקֵן הַנּוֹדֵד</p>
<p>הָאִישׁ אֲהַסְפֵר<a class="footnote" href="#fn:1" id="fnref:1" title="see footnote"><sup>1</sup></a> – הֲתִזְכֹּר?…</p>
</blockquote>
<div class="footnotes">
<hr/>
<ol>
<li id="fn:1">
<p>הוא “היהודי הנצחי” באגדת העמים מימי־הבינים. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31215">https://benyehuda.org/read/31215</a></div></body>