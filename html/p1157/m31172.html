<h1>[לִי אוֹמְרִים]</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<p>הנה אני פותח את קברותיכם</p>
<p>והעליתי אתכם מקברותיכם עמי…</p>
<p>ונתתי רוחי בכם וחייתם…</p>
<p>(יחזקאל ל“ז, י”ב י"ד).</p>
<blockquote>
<p>לִי אוֹמְרִים:</p>
<p>         "אַךְ שָׁוְא בַּחֲלֹמוֹת עֲדָנִים</p>
<p>וּבְמַחֲזוֹת מַדּוּחִים וָרִיק תִּתְיַמָּרוּ,</p>
<p>אַךְ שָׁוְא עַל מַשֻּׂאוֹת הַגַּלִים הַיְשָׁנִים</p>
<p>– מַחֲמַדֵּי הָאָבוֹת תַּחְתֵּיהֶם נִקְבָּרוּ</p>
<p>וְחוֹתַם הַשִּׁכְחָה הָעֵת בָּם הִטְבִּיעָה –</p>
<p>כִּשְׂרִידֵי אֳנִיָּה שֶׁסַּעַר הִטְבִּיעָה,</p>
<p>כְּגֶזַע עֵץ נִרְקָב בִּשְׁדֵמָה נִחָרָה,</p>
<p>כִּשְׁאֵרִית הַדֶּגֶל בְּבִקְעָה נֶעְכְּרָה,</p>
<p>תַּעֲמֹדוּ, עֲבָדִים נְמִבְזִים וּשְׁפָלִים,</p>
<p>וְתַשְׁלוּ אֶת לִבְּכֶם בְּמַשְׂאוֹת הֲבָלִים –</p>
<p>לְהַעֲלוֹת בְּגָאוֹן כַּנֶּשֶׁר כְּנָפַיִם</p>
<p>שֶׁשֻּׁסְּעוּ עַד תֻּמָּן זֶה שָׁנִים אַלְפַּיִם"…</p>
</blockquote>
<p><strong>………………..</strong></p>
<blockquote>
<p>אֻמְלָלָה עֲדַת הָעֲבָדִים הַפְּתָאִים</p>
<p>שֶׁרָמוּ עֵינֵיהֶם וּבְהֶבֶל מִתְגָּאִים</p>
<p>וְהֹלְכִים בְּשֶׁקֶר בְּעִקְּבֵי הָאָבוֹת!…</p>
<p>הוֹי, מֻכֵּי סַנְוֵרִים!… קָרְבָּנוֹת לִרְבָבוֹת</p>
<p>אִם יִפְּלוּ, יִבָּלְעוּ בְּלַחַץ הַצָּרִים –</p>
<p>אִשֵּׁנוּ תִטָּמֵן בִּמְעִי הֶחֳרָבוֹת</p>
<p>וְחַיִּים יִסָּתְרוּ בֵּין גַּלֵּי הַקְּבָרִים,</p>
<p>וְרוּחַ יָפוּחַ וִיעוֹרֵר לִתְחִיָּה</p>
<p>עֲצָמוֹת יְבֵשׁוֹת בִּשְׁאֹל הַתַּחְתִּיָּה,</p>
<p>וְיָקוּם וְעָלָה מִקִּבְרוֹת עוֹלָמִים</p>
<p>וְנוֹלַד דּוֹר חָדָשׁ, מְלֵא כֹחַ עֲלוּמִים!…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31172">https://benyehuda.org/read/31172</a></div></body>