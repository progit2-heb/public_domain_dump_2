<h1>[אַל תִּשְׁאַל מִמֶּנִּי]</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<h2>VII</h2>
<blockquote>
<p>אַל תִּשְׁאַל מִמֶּנִּי – גַּם לִוְיוֹת נִצָּנִים,</p>
<p>גַּם שִׁירֵי־עַלִּיזִים עַל מִשְׁתֵּה עֲדָנִים.</p>
</blockquote>
<blockquote>
<p>מֵיתָר רַק אֶחָד עַל עַרְשִׁי הֵרִיעַ,</p>
<p>וְשִׁירָה רַק אַחַת אֶת לִבִּי תָנִיעַ,</p>
</blockquote>
<blockquote>
<p>וְשִׁירָה רַק אַחַת – בְּקִרְבִּי בֹכִיָּה,</p>
<p>יוֹדַעַת רַק תִּקְוָה וְתוּגַת־דּוּמִיָּה.</p>
</blockquote>
<blockquote>
<p>אַף אָמְנָם יֶשׁ אשֶׁר בְּלִי לִוְיַת נִצָּנִים</p>
<p>בְּלִי שִׁירֵי עַלִּיזִים וּמִשְׁתֵּה עֲדָנִים.</p>
</blockquote>
<blockquote>
<p>כְּהֵילֵל בֶּן־שַׁחַר מִלְמַעְלָה יוֹפִיעַ</p>
<p>וּכְנַחַל עֲדָנִים בִּדְמָמָה יָרִיעַ,</p>
</blockquote>
<blockquote>
<p>וְיָעוּף וִירַחֵף כְּרוּחַ הַשְּׁפָיִים</p>
<p>וְיָשִׁיב הַנֶּפֶשׁ וְיַשֵּׁב בָּהּ חַיִּים.</p>
</blockquote>
<blockquote>
<p>לִפְעָמִים גַּם פֶּרַח מְלֵא רֵיחַ נִיחוֹחַ</p>
<p>יְקַלַּע וִישַׁבֵּץ בְּנֵזֶר הַחוֹחַ…</p>
</blockquote>
<blockquote>
<p>בּוֹא אֵפוֹ אֵלַי אֶל מְקוֹם מְנוּחָתִי –</p>
<p>עִמְּךָ, יַקִּירִי, אֲחַלְּקָה נַחֲלָתִי…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31200">https://benyehuda.org/read/31200</a></div></body>