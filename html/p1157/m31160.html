<h1>[שָׂא הָלְאָה אֶת נַפְשִׁי לְמֶרְחַקֵּי אוֹרָה]</h1>
שמעון שמואל פרוג / יעקב קפלן
<body align="right" dir="rtl"><div align="right" dir="rtl"><!DOCTYPE html>
<body>
<p>(ירמיה א‘; כ’; כ"ב)</p>
<blockquote>
<p>שָׂא הָלְאָה אֶת נַפְשִׁי לְמֶרְחַקֵּי אוֹרָה</p>
<p>שָׁם רַחַב לֹא מוּצָק, לִנְאוֹת הָעֲרָבָה;</p>
<p>שָׁם מֶרְחָב אֵין קֵצֶה כִּבְלִבִּי הַדְּאָבָה,</p>
<p>כִּיגוֹנִי הַגָּדוֹל הַנּוֹרָא.</p>
</blockquote>
<blockquote>
<p>הַתִּקְוֹת הַיְשָׁנוֹת אָעִירָה לִתְחִיָּה,</p>
<p>אֱמוּנָה, חֶזְיוֹנוֹת וּמַרְאוֹת מַזְהִירִים,</p>
<p>וּבְרַחַב הַצִּיָּה גָּל מַיִם אַדִּירִים</p>
<p>מֵעֵינַי יִשָּׁפֵךְ בִּבְכִיָּה.</p>
</blockquote>
<blockquote>
<p>אָז אַכֶּה מֵיתָרִים, אַרְעִישֵׁם נִפְלָאוֹת,</p>
<p>אָז יִזַּל כַּשֶּׁטֶף קוֹל זְמִירוֹת נִשְׁכָּחוֹת;</p>
<p>תִּשְתַּפֵּךְ הַנֶּפֶשׁ בְּחַבֵלֵי אֲנָחוֹת</p>
<p>מִמְּצוּקוֹת, מִתְּלָאוֹת נוֹרָאוֹת…</p>
</blockquote>
<blockquote>
<p>שָׂא הָלְאָה אֶת נַפְשִׁי לְמֶרְחַקֵּי אוֹרָה,</p>
<p>שָׁם רַחַב לֹא מוּצָק, לִנְאוֹת הָעֲרָבָה;</p>
<p>שָׁם מֶרְחָב אֵין־קֵצֶה כִּבְלִבִּי הַדְּאָבָה,</p>
<p>כִּיגוֹנִי הַגָּדוֹל, הַנּוֹרָא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31160">https://benyehuda.org/read/31160</a></div></body>