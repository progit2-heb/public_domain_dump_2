<h1>[הֵן עֵת אֲשֶׁר לֹא אֶחֱזֶה פָנֶיךָ]</h1>
משה בן יואב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ں – – – ں – – ­­– –</p>
</blockquote>
<blockquote>
<p>הֵן עֵת אֲשֶׁר לֹא אֶחֱזֶה פָנֶיךָ</p>
<p>פִּי עִם לְבָבִי יֶהֱמוּ יִצְעָקוּ</p>
<p>רוּחִי וְרַעְיוֹנִי בְּמַר יִנְאָקוּ</p>
<p>עַל־כֵּן שְׁלֹמֹה קוּם רְעֵה צֹאנֶךָ.</p>
</blockquote>
<blockquote>
</blockquote>
<blockquote>
<p>אִם עַל־חֲנוּתְךָ חָמְלוּ עֵינֶיךָ</p>
<p>פֹּה אוֹצְרוֹת הַהוֹן לְךָ יוּרָקוּ</p>
<p>אִם מַעֲשֶׂיךָ שָׁם מְאֹד עָתָקוּ</p>
<p>פֹּה יִפְרְצוּ הוֹנְךָ וְקִנְיָנֶיךָ.</p>
</blockquote>
<blockquote>
<p>כָּל־אוֹצְרוֹת מִכְתָּב לְךָ נִפְתָּחוּ</p>
<p>עַל־כֵּן מְאֹד נַפְשִׁי וְרוּחַ נִכְסָפוּ</p>
<p>שֶׁבֶת בְּחֶבְרָתְךָ בְּתוֹךְ צִלֶּךָ.</p>
</blockquote>
<blockquote>
<p>הַסּוֹפְרִים מִנֶגְדְּךָ בָּרָחוּ</p>
<p>כִּי שָׁמְרוּ הֶבֶל וְרוּחַ אָסָפוּ</p>
<p>אוּלָם אֲנִי אֶתְאַו קְרֹב אֵלֶיךָ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41907">https://benyehuda.org/read/41907</a></div></body>