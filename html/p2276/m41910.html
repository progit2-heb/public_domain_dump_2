<h1>[אָדוֹן בְּמָדוֹן וְכִידוֹן]</h1>
משה בן יואב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ں – – ں – –</p>
</blockquote>
<blockquote>
<p>אָדוֹן בְּמָדוֹן וְכִידוֹן / יִשְׁכֹּן בְּתוֹךְ הָרְחוֹבוֹת</p>
<p>יַפִּיל אֲנָשִׁים וְיַכְפִּיל / צָרוֹת אֱלֵי הַלְּבָבוֹת</p>
<p>אוֹי כִּי מְנוּסָה כְמוּסָה / אֵין לִי בְכָל־הַסְּבִיבוֹת</p>
<p>נֶגְדִּי יְגוֹנִים שְׁנוּנִים / מוּלִי כְלֵי הַקְּרָבוֹת</p>
<p>דֶּבֶר וְשֶׁבֶר וְחֶרֶב / בָּאוּ בְאַרְצִי רְבָבוֹת</p>
<p>אֶשְׂנָא חֲלִילִי וְנִבְלִי / אֶצְעַק כְּיַנְשׁוּף חֳרָבוֹת</p>
<p>גִּיל מַהֲלָלִי יִהְיֶה לִי / חשֶׁךְ וְאֹפֶל עֲרָבוֹת</p>
<p>כִּי תוֹךְ הֲפֵכָה חֲשׁוּכָה / אֶשְׁכֹּן וְעָלַי סְחָבוֹת</p>
<p>עַד כִּי יְרַחֵם יְנַחֵם / שׁוֹכֵן בְּגַלְגַּל עֲרָבוֹת.</p>
</blockquote>
<blockquote>
</blockquote>
<p>(1530)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41910">https://benyehuda.org/read/41910</a></div></body>