<h1>[אֶמְאַס אֲנִי עָפְרוֹת וְחֶבְרַת יַעֲלוֹת]</h1>
משה בן יואב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ں – – – ں – – ­­– ں –</p>
</blockquote>
<blockquote>
<p>– – ں – – – ں – – ­­– –</p>
</blockquote>
<blockquote>
<p>אֶמְאַס אֲנִי עָפְרוֹת וְחֶבְרַת יַעֲלוֹת־</p>
<p>הַחֵן וּמַגָּעָם כְּמַגַּע שָׁרֶץ</p>
<p>קַצְתִּי בְחַיַּי, אֶל־בְּנוֹת הָאָרֶץ</p>
<p>עוֹד תֵּת מְשׂוֹשׂ הוֹנִי וְאוֹנִי נַחֲלוֹת.</p>
</blockquote>
<blockquote>
<p>כִּי אַחֲרֵי קַחְתָּן בְּנַפְשִׁי מוֹעֲלוֹת</p>
<p>גַּם כִּדְמוּת כֶּלֶב לְשׁוֹנוֹ חוֹרֵץ</p>
<p>הֵמָּה לְשָׂטָן לִי וְלִפְרֹץ פָּרֶץ</p>
<p>עַל־כֵּן זְמִיר אָשִׁיר כְּשִׁיר הַמַּעֲלוֹת.</p>
</blockquote>
<blockquote>
<p>אֶל־יוֹשְׁבֵי תֵבֵל: הֲכִי נִתְחַכְּמָה</p>
<p>עַל־כֵּן בְּתוּלוֹת חֵן רְאוּ נִגְעָלָה</p>
<p>שֶׁבֶת בְּחֶבְרָתָן כְּחֶבְרַת שָׁחַל.</p>
</blockquote>
<blockquote>
<p>כָּל־יַעֲלָה תֵשֵׁב בְאֵין דּוֹד שׁוֹמֲמָה</p>
<p>סָפָה וְרָפָה עֻלְּפָה נִבְהָלָה</p>
<p>גַּם יִקְּרוּהָ נֶשֶׁר וְעוֹרְבֵי נָחַל</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41903">https://benyehuda.org/read/41903</a></div></body>