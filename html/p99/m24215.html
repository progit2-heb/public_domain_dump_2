<h1>לכבוד איש שר וגדול</h1>
דוד זמושץ'
<body align="right" dir="rtl"><div align="right" dir="rtl"><!DOCTYPE html>
<body>
<p><strong>לכבוד</strong></p>
<p>איש שר וגדול ליהודים צדיק באמונתו יחיה מ“ו אלי' הענשעל הכהן נ”י</p>
<p>ביום מלאת לו שמונים שנה</p>
<blockquote>
</blockquote>
<p>מאת עבדו וידידו</p>
<p><strong>נתן</strong> בן כ“ה אביגדור <strong>היללעל</strong> שמש דח”ק נ“ח וב”ה וטה"מ.</p>
<blockquote>
</blockquote>
<blockquote>
<p>לְכוּ וְנֵלְכָה בִּנְעָרֵינוּ וּבִזְקֵנֵינוּ,</p>
<p>לִרְאוֹת פְנֵי הָאִישׁ נֶחְמָד לָעֵינָיִם,</p>
<p>גֶּבֶר חָכָם אֵלִיָהוּ רוֹפְאֵנוּ,</p>
<p>תִּפְאֶרֶת הַזְקֵנִים יְדִיד הַשָּׁמָיִם,</p>
<p>הַיּוֹם הַזֶה מָלְאוּ לוֹ שְׁמוֹנִים שָׁנָה,</p>
<p>קָרְבַּן תּוֹדָה נָבִיאָה לוֹ בִּרְנָנָה.</p>
<p>מִימֵי בַחֲרוּתוֹ עַד בָּא בַּיָּמִים,</p>
<p>חִצֵּי הַתְּלָאוֹת כִּמְעַט בְּנַפְשׁוֹ בָּאוּ,</p>
<p>כּוֹס הַתַּרְעֵלָה שָׁתָה הַרְבֶּה פְעָמִים,</p>
<p>טוֹבוֹת גַּם רָעוֹת תֵּבֵל עֵינָיו רָאוּ,</p>
<p>וַיַּעְמוֹד בְּחֹזֶק לִבּוֹ כְּצוּר בְּלֵב יַמִּים,</p>
<p>מִמַּיִם הַמָּרִים עָשָׂה לוֹ מַטְעַמִּים.</p>
<p>עוֹד כֹּחוֹ בְּמָתְנָיו עוֹד לֹא נָס לֵיחוֹ,</p>
<p>צְדָקָה שִׁבְטוֹ, אֵזוֹר חֲלָצָיו אֱמוּנָתוֹ,</p>
<p>עוֹד טַעֲמוֹ בּוֹ, עוֹד לֹא נָמַר רֵיחוֹ,</p>
<p>שִׂפְתוֹתָיו נֹטְפוֹת חֵן כְּאִישׁ גְּבוּרָתוֹ,</p>
<p>הֲרָאִיתֶם עוֹד אִישׁ כָּמוֹהוּ בֶּן שְׁמוֹנִים,</p>
<p>מִשְׁעַן הַחוֹלִים מְנַחֵם הָאֶבְיוֹנִים?</p>
<p>חָמֵשׁ וְעֶשְׂרִים שָׁנָה לְשָׁרְתוֹ עָמַדְתִּי,</p>
<p>אוֹתוֹ אָהַבְתִּי בְּנַפְשִׁי וּבִלְבָבִי,</p>
<p>טוֹב לִי אָז, לָשֶׁבֶת בְּצִלּוֹ חָמַדְתִּי,</p>
<p>קוֹלוֹ שָׁמַעֲתִּי מִתְהַלֵּךְ כְּקוֹל אָבִי,</p>
<p>לוּ יִחְיֶה עוֹד יָמִים רַבִּים בְּקִרְבֵּנוּ,</p>
<p>לְתִפְאֶרֶת עַמּוֹ וּלְיוֹשְׁבֵי עִירֵנוּ.</p>
<p>יְחִי! יְחִי! אִישׁ צַדִּיק, חָכָם בְּחָכְמָתוֹ,</p>
<p>לֹא תְאֻנֶּה אֵלָיו רָעָה, שׁוֹד וָשֶׁבֶר,</p>
<p>יְהִי אַךְ שָׂמֵחַ עַד בֹּא יוֹם פְּקוּדָתוֹ,</p>
<p>יִשְׂחַק לְיוֹם אַחֲרוֹן עַד כִּי יִמְצָא קָבֶר,</p>
<p>שְׁמוֹ וְזִכְרוֹ יְהִי לָעַד תַּאֲוַת נַפְשֵׁנוּ,</p>
<p>לָנֶצַח בַּל יִשָּׁכַח שֵׁם רוֹפְאֵנוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24215">https://benyehuda.org/read/24215</a></div></body>