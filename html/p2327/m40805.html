<h1>עַל־קֶבֶר פְרַאנְשֶׁסְקוֹ פֶּטְרַרְקָא אֲשֶׁר בְּגִבְעַת אַרְקְוָה</h1>
אברהם שלום (אבשלום)
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Abram Salom</p>
</blockquote>
<p>[נולד בפַּדוֹבָה בשנת 1793 ומת שם בשנת 1866]</p>
<blockquote>
</blockquote>
<p>– – – –   – – – –   – – –</p>
<blockquote>
<p>פֹּה עַל־מִטַּת בַּהַט וָשֵׁשׁ שׁוֹכֶבֶת</p>
<p>גּוּפַת אַלּוּף זִמְרָה צִפּוֹר שָׁמָיִם</p>
<p>מִנִּי עֵינוֹת זָמִיר רוּחוֹ שׁוֹאָבֶת</p>
<p>וּלְכָל־חָרָשֵׁי שִׁיר מוֹצֶקֶת מָיִם.</p>
</blockquote>
<blockquote>
<p>בִּמְלִיצַת חֵן שִׁירוֹ וּבְקוֹל נִשְׂגָּבֶת</p>
<p>אֶת־שֵׁם לַוּרָא חָקַק עַל־לוּחוֹתָיִם</p>
<p>עִטּוֹ עֵט דֹּדִים בִּדְמָעוֹת כּוֹתֶבֶת</p>
<p>יִפְעַת וִיקָר הוֹדָהּ בֵּין־הָעַרְבָּיִם.</p>
</blockquote>
<blockquote>
<p>חוֹתַם תָּכְנִית חָכְמָה אוֹצַר כָּל־מֶגֶד</p>
<p>בַּדֶּשֶׁן תִּתְעַנֵּג בִּמְכוֹן תִּכָּנְתָּ</p>
<p>וּבְזִיו מַרְאֶה נָגְהָהּ תַּבִּיט מִנֶּגֶד.</p>
</blockquote>
<blockquote>
<p>שָׁלוֹם חֶמְדַּת שָׁרִים לַצּוֹפִים מֶלֶךְ</p>
<p>שָׁלוֹם גִּבְעַת אַרְקְוָה הַר זֶה שָׁכָנְתָּ</p>
<p>שָׁלוֹם הַדְרַת תֵּבֵל וּפְאֵר הַפֶּלֶךְ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40805">https://benyehuda.org/read/40805</a></div></body>