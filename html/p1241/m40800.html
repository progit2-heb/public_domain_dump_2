<h1>לִכְבוֹד הַמְשׁוֹרֵר יוֹסֵף אַלְמַנְצִי</h1>
שמואל חיים לולי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Samuel Vita Lolli</p>
</blockquote>
<p>[נולד בגוֹרִיצְיָה בשנת 1788 ומת בשנת 1845]</p>
<blockquote>
</blockquote>
<blockquote>
<p>– – ͝ – – – – – – – –</p>
</blockquote>
<blockquote>
<p>לֹא אַהֲלֵל שִׁירֶיךָ כִּי נָעֵמוּ</p>
<p>לֹא דִּבְּרוֹת הַחֵן מַעְיָן נוֹבֵעַ</p>
<p>הַיּוֹֽצְאִים מִפִּיךָ, וִינַחֵמוּ</p>
<p>כָּל־אִישׁ אֲשֶׁר עֵינוֹ מֵאוֹן דּוֹמֵעַ</p>
<p>לֹא תּוֹֽכְחוֹת מוּסָר לִמְאֹד עָצֵמוּ</p>
<p>הַחוֹֽדְרוֹת בִּלְבַב כָּל־אִישׁ פּוֹשֵׁעַ</p>
<p>עַנְוָֽתְךָ רַבָּה לָעַד אַבִּיעָה</p>
<p>כִּי עַד־שְׁמֹעַ לִי הִנֵּה הִגִּיעָה.</p>
</blockquote>
<blockquote>
<p>תֵּאוֹת תְּהִלָּה אֶל־אִישׁ מֵלִיץ־יֹשֶׁר</p>
<p>יַרְפֶּה בְאִמְרֵי פִיו קַשְׁיוּת הַשָּׁיִשׁ</p>
<p>תֵּאוֹת תְּהִלָּה אֶל־הוֹלֵךְ בַּכֹּשֶׁר</p>
<p>יָכִין מְעוֹן שִׁבְתּוֹ מֵעַל לָעָיִשׁ</p>
<p>תֵּאוֹת תְּהִלָּה גַּם אֶל־אִישׁ רַב עֹשֶׁר</p>
<p>יִפְתַּח לְדַל אוֹצַר בָּצִיר וָדָיִשׁ</p>
<p>אַךְ מִי לְךָ יַעְרֹךְ צִיץ בִּלְתִּי חֵדֶק</p>
<p>כִּי מִלְּבַד כָּל־זֶה לָךְ עַנְוָה צֶדֶק.</p>
</blockquote>
<blockquote>
<p>יוֹסֵף, מְלִיצָתִי מִסַּפֵּר תֵּלֶא</p>
<p>אֶת־כָּל־תְּהִלּוֹתֶיךָ כִּי גָבָרוּ</p>
<p>חָכְמָה תְּבוּנָה לָךְ גַּם עַל־כָּל־אֵלֶּה</p>
<p>עֹשֶׁר וְגַם שֵׁם טוֹב בָּךְ הִתְחַבָּרוּ</p>
<p>וּכְלִיל לְךָ עַנְוָה הַפְלֵא וָפֶלֶא</p>
<p>כָּל־אוֹהֲבֵי שִׁמְךָ בָּךְ יִתְפָּאָרוּ.</p>
<p>מֶה עוֹד? אֱלֵי מָרוֹם אֶשָּׂא כַפָּיִם</p>
<p>תִּפְאַרְתְּךָ יָקִים כִּימֵי שָׁמָיִם.</p>
<p>(1842)</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40800">https://benyehuda.org/read/40800</a></div></body>