<h1>נשף זמרה</h1>
בן־ציון טרגן [2024]
<body align="right" dir="rtl"><div align="right" dir="rtl"><!DOCTYPE html>
<body>
<p>– תחת חסותו של ועד בתי הספר לקהלה התקיים ביום ג' העבר
נשף זמרה מיצירותיו של האדון אלברט חמסי, מורה התזמורת ומנהל המקהלה
בביהכ“ג “אליהו”. האדון חמסי עובד זה י”ב שנה בשדה המוסיקה,
ובחקירותיו הממושכות הצליח להכין אוסף גדול של רומנציות עממיות
עתיקות מתוך הגיטו הספרדי שנשארו לפליטה בפיות הזקנות היהודיות
בסלוניקי, איזמיר, קושטא, א"י, וביחוד בעיר רודיס עיר מולדתו.
ובאמנות רבה עוּבּדו ותוקנו על ידו לזמרה ונגינה. ונתפרסמו בחוברות
בשם “קופלאס ספרדים”. העתונות המוסיקאית העולמית בספרד הפליגה בשבח
פעולותיו בשדה זוּ שעוד לא עוּבּד בה.</p>
<p>באולם הגדול של בתי־הספר, הוזמנו ובאו רבים מנכבדי העיר,
יהודים ולא יהודים. היו נוכחים כל חברי ועד בתי הספר, הקונסול הספרדי אדון
דניאל די אלארקון ורבים מחובבי המוסיקה שלנו.</p>
<p>בתכנית היו שירים עממיים של הגיטו הספרדי, שהושרו בחן וטעם
על ידי תלמידותיו: חנה מולי, ונדה פרוטנו ומארי לרוס בלוית פסנתר ע"י
המחבר. באחרונה שרה הגברת <strong>מולי</strong> את הפזמון “יום גילה יבא יבא”.</p>
<p>בכלל היה הנשף מוצלח מאוד. כל הקהל הרגיש חובה להודות
להאדון חמסי על עבודתו הפוריה בעולם המוסיקה היהודית הספרדית ועל בלוי שתי
שעות של קורת רוח.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40634">https://benyehuda.org/read/40634</a></div></body>