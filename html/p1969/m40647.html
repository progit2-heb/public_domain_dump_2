<h1>החכם דוד ילין מירושלם</h1>
בן־ציון טרגן [2024]
<body align="right" dir="rtl"><div align="right" dir="rtl"><!DOCTYPE html>
<body>
<p><strong>סוף סיון התרצ"ה</strong></p>
<blockquote>
</blockquote>
<p>עפ“י בקשת חברי הועד של ה”מועדון העברי", הואיל להרצות
ביום שלישי שבוע זה, באולם “ישיבת פראטו” על הנושא: “שלמה אבן גבירול
אישיותו ויצירותנו”. קהל גדול בא הפעם — לא כרגיל בהרצאות עבריות — לשמוע
את המרצה הנכבד. כתום ההרצאה, קם הרב הראשי והודה לו בשם הנאספים שהתענגו
לשמוע את הרצאתו שהיתה מלאת ענין, ואמר: האדון ילין סר לעירנו כדי לנוח קצת
מעבודתו, והנה ידידיו ומעריציו הרבים רדפו אחריו גם פה ולא נתנו לו את
המנוחה הדרושה, והכריחוהו להעניק לקהל האלכסנדרוני ממיטב ידיעותיו הרבות
בספרות ישראל.</p>
<p>הרצאה שניה בשפה הצרפתית התקיימה באולם ההרצאות בליציאום
הצרפתי, עפ“י בקשת “שוחרי האוניברסיטה העברית בירושלים”; וכמו שנתפרסם
בזמנו ב”דאר היום“. האגודה הזאת נוסדה בעירנו עפ”י יזמת השופט גד פרומקין
מירושלים, והצליחה לענין את ראשי קהלתנו, וסכומים מסוימים נאספו לטובתה.
וכעת ברצות האגודה לחנך את שורת ההפגנות לתעמולתה השתמשה בהזדמנות זו שהחכם
דוד ילין נמצא בעירנו, ותבקש ממנו להשמיע הרצאה בצרפתית בשביל הקהל
הגדול.</p>
<p>ההרצאה התקיימה ביום החמישי, ט' אדר, בנשיאות יו"ר ועד
האגודה רוברט רולו. על הנושא: “השתתפותה של היהדות המצרית בתרבות היהדות
והכללית”. נוכחו כל סלתה ושמנה של הקהלה היהודית ורבים מחשובי ונכבדי עירנו
ונציגי העתונות.</p>
<p>ההרצאה החשובה ומלאת ענין עשתה רושם חזק על כל הנאספים.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40647">https://benyehuda.org/read/40647</a></div></body>