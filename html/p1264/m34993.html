<h1>יוֹצֵר</h1>
מרדכי גיאורגו לאנגר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>זָרָה בַּגַּיְא וּבָהָר</p>
<p>מִטְרוֹת זְהָבוֹ פִּלְפַּל־בָּר.</p>
<p>הָרַקֶּפֶת עוֹד מֵאֶמֶשׁ</p>
<p>שִׂפְתוֹתֶיהָ לִקְרַאת שֶׁמֶשׁ.</p>
<p>בָּעֵשֶׂב מַזְהִירִים</p>
<p>רְסִיסִים־סַפִּירִים.</p>
</blockquote>
<blockquote>
<p>בַּמֶּרְחַקִּים שָׂם עֵרוּבוֹ</p>
<p>תַּפּוּחַ־פָּז סַם־לִבְלוּבוֹ.</p>
<p>בַּמִּזְרָח נָס כְּבָר הָעֶלֶט,</p>
<p>מְשַׁמְּשִׁים אַרְגָּמָן וּתְכֵלֶת</p>
<p>בְּמֶרְחֲבֵי־יָהּ</p>
<p>בְּעַרְבּוּבִיָּה.</p>
</blockquote>
<blockquote>
<p>הַתּוֹרִים עַל הָעֲרָבִים</p>
<p>מִתְעַלְּסִים בַּאֲהָבִים.</p>
<p>הַמָּקוֹם חוֹרֵז לוֹ פַּיִט,</p>
<p>בִּנְתִיב לֹא יְדָעוֹ עַיִט</p>
<p>יוֹצֵר אוֹר וּבוֹרֵא</p>
<p>וּלְךָ הוּא קוֹרֵא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34993">https://benyehuda.org/read/34993</a></div></body>