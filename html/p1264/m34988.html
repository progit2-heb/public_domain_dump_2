<h1>לֹא אֱהִי שָׁכֵן רַע, עוֹלָם נֶאְדָּרִי!</h1>
מרדכי גיאורגו לאנגר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא אֱהִי שָׁכֵן רַע, עוֹלָם נֶאְדָּרִי!</p>
<p>לֹא אֶלְחַם בְּלַחְמְךָ בְּזַעַף וּבְחֳרִי;</p>
<p>וְלַמְסֻבִּים אִתִּי לֹא אֶמְסֹךְ יֵין מְרִי</p>
<p>אוֹ לַעֲנַת עַרְבִּי וּמֵי-רֹאשׁ בָּקְרִי.</p>
<p>לֹא אֵפֶר אָשִׂים תַּחַת פְּאֵרִי</p>
<p>וְאַף לֹא קוֹצִים לְבֵין פִּרְחֵי זֵרִי.</p>
<p>נִצָּנִים רַכִּים לֶקֶט נִירִי</p>
<p>וְעָנֹג הַקּוֹל יִתֵּן כִּנּוֹרִי.</p>
<p>וְאִם יִצְהָרִי לַצָּרָה צֳרִי</p>
<p>וּלְמַר-נֶפֶשׁ מַרְפֵּא מָר-דְּרוֹרִי –</p>
<p>הִנֵּה מַה-טּוֹב! – הֲלֹא זֶה שְכָרִי!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34988">https://benyehuda.org/read/34988</a></div></body>