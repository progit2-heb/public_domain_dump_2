<h1>רָצוֹא הַתּוֹפָעוֹת</h1>
מרדכי גיאורגו לאנגר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רָצוֹא הַתּוֹפָעוֹת וָשׁוֹב לְהֶעְדְּרָן</p>
<p>עַל סֶרֶט בְּלִי־מָה אֲשֶׁר זְמָן יְכֻנֶּה;</p>
<p>אוֹרְלוֹגִין אוֹפַנָּיו יָנִיעַ אֶת הַנֶּצַח</p>
<p>בִּמְטוּטֶלֶת הַתְּמוּרוֹת אָנָה וָאָנֶה.</p>
</blockquote>
<blockquote>
<p>הֶעָתִיד וְהֶעָבָר, שְׁנֵי שֵׁמוֹת נִרְדָּפִים,</p>
<p>אֵי שָׁם נָשָׁקוּ בְּאֻקְיָנוֹס הַיֵּשׁ</p>
<p>וְנָטָף בֵּין נְטָפִים לְפֶתַע פְּלָטָנוּ</p>
<p>אֶל חוֹפֵי הַמְּצִיאוּת נַחְשׁוֹל הַמִּתְרַחֵשׁ.</p>
</blockquote>
<blockquote>
<p>וְכָל רֶגַע סוֹד. נֵצַח שֶׁבְּהוֹד.</p>
<p>הַקַּיָּם שֶׁבְּהֹוֶה וְנִפְסָד.</p>
<p>וּבְכָל חֲוָיָה – כָּל הַהֲוָיָה</p>
<p>וְהָאֶפֶס הַמֻּחְלָט.</p>
</blockquote>
<blockquote>
<p>וְהִיא חַשְׁרַת כַּחֲשֵׁי חֲלוֹם.</p>
<p>וְהִיא לַהֶבֶת נָגְהוֹת יַהֲלֹם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35252">https://benyehuda.org/read/35252</a></div></body>