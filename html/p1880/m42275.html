<h1>ולה איצ̇א פי רבנו יוסף אבן רבנו גרשם.. בן... ז"ל</h1>
אלעזר בן יעקב הבבלי
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<p>ט.</p>
<p>∪ - - - / ∪ - - - / ∪ - - // ∪ - - - / ∪ - - - / ∪ - -</p>
<blockquote>
</blockquote>
<p>אהה כי שפלו לילות וימים נבוני דור ואדירי חכמים</p>
<p>ושָׂמו משכנותיהם שאיות ובתי מדרשותיהם נְשַׁמִּים</p>
<p>ואישים מִהֲרוּ צחות לדבר השיבום עלגי פה נאלמים</p>
<p>אליהם נלחמו וַיַּעֲרֹכוּ<a class="footnote" href="#fn:2" id="fnref:2" title="see footnote"><sup>2</sup></a> קרב אחר היות אתם שלמים</p>
<p>5 ושם עלו בסולם מחשבות לרום ירדה גויתם תהומים</p>
<p>אנשים פשטו בגדי תמונות והעבידו גלמים לַעֲלֻמִים<a class="footnote" href="#fn:3" id="fnref:3" title="see footnote"><sup>3</sup></a></p>
<p>אשר לא יחטיאו אל שערה במועצות ועל פיהם קסמים</p>
<p>אשר חלצו לתבל נעליהם ולא אבו היותם לה יבמים</p>
<p>ואיך חכמו ולא ידעו שאול כי ככהן היא והם כשדה חרמים<a class="footnote" href="#fn:4" id="fnref:4" title="see footnote"><sup>4</sup></a></p>
<p>10 הלא די לזמן שבתם בשפל ובניו על לחיהם עֹל מרימים<a class="footnote" href="#fn:5" id="fnref:5" title="see footnote"><sup>5</sup></a></p>
<p>וצאתם משבי לשבי בְּבֵינוֹת עֲרָבִים עת ועת בינות אֱדֹמִים</p>
<p>ולחמם<a class="footnote" href="#fn:6" id="fnref:6" title="see footnote"><sup>6</sup></a> פזרו בין קוץ ופרשו בראש דרך לרגליהם חרמים</p>
<p>ונהפך הזמן עד כי בשפל יְשַׁו משכיל וסכל במרומים</p>
<p>חכמים הלכו מהם בגולה עליהם הזמן הִרְעִים רעמים</p>
<p>15 ומהם רוצחו שכם<a class="footnote" href="#fn:7" id="fnref:7" title="see footnote"><sup>7</sup></a> בלי חטא ורוו את פני ארץ בדמים</p>
<p>ומהם נאספו חיש אל אבותם ולא הפיק זמן להם זממים</p>
<p>ויש תָּרִים בעד תבל מנוחה<a class="footnote" href="#fn:8" id="fnref:8" title="see footnote"><sup>8</sup></a> וטרם ימצאו אותה אשמים<a class="footnote" href="#fn:9" id="fnref:9" title="see footnote"><sup>9</sup></a></p>
<p>זבול עלו ואלמנות נשיהם כבר עזבו וילדיהם יתומים</p>
<p>כרב <strong>יוסף</strong> אשר מצא בנסעו לבבל מרכבות מות רתומים</p>
<p>20 יחיד דורו בתורה שֶׁבְּעַל פה ופותח בדת בכתב סתומים</p>
<p>והמשנה והתלמוד ערוכים עלי פיהו ובם חדש טעמים</p>
<p>ומכריע במאזני התעודה והישָר חכמים גם תמימים</p>
<p>יהי חלקו בעדן גן ויפיל אלהיו לו חבלים בנעימים</p>
<p>ויזכור אל בני ביתו זכותו אשר הגה בדת לילות וְיָמִים</p>
<p>25 אהה אבדה במותו התעודה וְחָרְבוּ נהרי חכמות וְיַמִּים</p>
<p>אבל השאיר זמן לנו פליטה <strong>בדניאל</strong> ישר דרך ותמים</p>
<p>גאון יעקב והיושב בשבת אשר הוציא לאורה נעלמים</p>
<p>כשמש יהיה כסאו לנגדו ומדרשו יהי בנוי ברמים<a class="footnote" href="#fn:10" id="fnref:10" title="see footnote"><sup>10</sup></a></p>
<p>ינחם אל לבב ראש הישיבה וחכמי דור בנחומים שלמים</p>
<p>30 ויכפיל את שכר אנשי עדינה וימציאם בעין כל חן ורחמים</p>
<p>ויבנה את משוש ארץ<a class="footnote" href="#fn:11" id="fnref:11" title="see footnote"><sup>11</sup></a> וְנַעַל ונקטיר בעדה חלבי שׁלמים:</p>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>ועוד לו על [מות] רבנו יוסף אבן רבינו גרשום…
בן… ז“ל. מבית י”ז והלאה נדפס אצל פ. ע‘ 64. – ר’ יוסף זה שאל שאלה
בענין הנשיאות מן ר‘ אברהם בן הרמב"ם, עי’ תשובות הרמב“ם (לפסיא) תשובה
ר”ג. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>תמונת סוף פסוק בשביל המשקל. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p>אנשים, אשר פשטו בגדי החמר והעבידו את גלמם (ר"ל  את גופם) לנשמה נעלמה. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p>ויקרא כ“ז כ”א, ראה שיר ו' בית ל"ה. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p>שיר ו‘ בית ה’. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p>מטשטש, ולא אוכל לקראו אל נכון; ואולי צ"ל:  ורשתם. <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p>עדה"כ הושע ו‘ ט’. <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p>במדבר י, ל"ג. <a class="reversefootnote" href="#fnref:8" title="return to body"> ↩</a></p>
</li>
<li id="fn:9">
<p>נכרתים ומתים. <a class="reversefootnote" href="#fnref:9" title="return to body"> ↩</a></p>
</li>
<li id="fn:10">
<p>ואולי: כרמים; ראה שיר ו' נ"ב. <a class="reversefootnote" href="#fnref:10" title="return to body"> ↩</a></p>
</li>
<li id="fn:11">
<p>תהלים מ"ח ג'. <a class="reversefootnote" href="#fnref:11" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42275">https://benyehuda.org/read/42275</a></div></body>