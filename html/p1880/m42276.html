<h1>ולה איצ̇א פי אבנה̇̇ ראס אלמתׄיבה̇̇ שמואל הלוי ז"ל</h1>
אלעזר בן יעקב הבבלי
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<p>י.</p>
<ul>
<li>- ∪ - / - ∪ - / - - ∪ - / - ∪ - // - - ∪ - / - ∪ - / - - ∪ - / - -</li>
</ul>
<blockquote>
</blockquote>
<p>מי זאת באף כורתה ארז ופתחת דלתי לבנון ובו האש משלחת<a class="footnote" href="#fn:2" id="fnref:2" title="see footnote"><sup>2</sup></a></p>
<p>מי זאת אשר שברה שבט מלוכה ומ- טה עז ומי זאת בלי קרן מנגחת</p>
<p>מי נקפה סִֽבְכֵי יער בברזל<a class="footnote" href="#fn:3" id="fnref:3" title="see footnote"><sup>3</sup></a> וה- גפן אשר עלתה נצה כפורחת</p>
<p>היא התמותה אשר באה לחלל גאון בָּנות ולשבות<a class="footnote" href="#fn:4" id="fnref:4" title="see footnote"><sup>4</sup></a> עטרת פז ולקחת</p>
<p>5 כל היקום ייראו מיום תמותה ולא יבטח וְיִשְלֶה אנוש כי אם בבור שחת</p>
<p>הנה תמותה בתער השכירה שער הראש ורגל והזקן מגלחת<a class="footnote" href="#fn:5" id="fnref:5" title="see footnote"><sup>5</sup></a></p>
<p>נברח ומיתה מרדפת ואם נרדפה תבל תהי כצבי קלה ובורחת</p>
<p>לא שברה צִמְֽאוֹנֵנוּ אבל דחתה<a class="footnote" href="#fn:6" id="fnref:6" title="see footnote"><sup>6</sup></a> מימי מנוחות ברגליה ודולחת</p>
<p>חִבֵּר אלהים אנוש מאש ומים וְרוּ- חַ ואדמה והיא אותו מפתחת</p>
<p>10 מלאך אלהים בנו עמרם כבר לקחה איך תעזֹב את בני אדם ומנחת<a class="footnote" href="#fn:7" id="fnref:7" title="see footnote"><sup>7</sup></a></p>
<p>מנע אלהים זבוח שה ביום את בנו<a class="footnote" href="#fn:8" id="fnref:8" title="see footnote"><sup>8</sup></a> איך הורגה איש ואביהו ורוצחת</p>
<p>נחנו בתבל כְּזַלְזַלִּים בגן צמחו יחד והיא כורתה אותם וכוסחת<a class="footnote" href="#fn:9" id="fnref:9" title="see footnote"><sup>9</sup></a></p>
<p>נפש ילידי יקר תקח ואיך תאמרו כי נותנה הנשמה בם ונופחת</p>
<p>אם נאכלה מיְּקָר תבל ונשבע הלא תקח אשר שָׁמנו מנו וטובחת</p>
<p>15 נשמע לקולה ולא נפרע עצתה וא- כן היא חוקה משובתה ונצחת</p>
<p>כרתה ברית את ילדיה ובם בגדה נגד אלהים ולא בושה ונוכחת</p>
<p>תחטא ונסלח ואם נחטא אנחנו הלא תִקֹּם וְתִטֹּר ותֵראה כסולחת</p>
<p>תבל בפח לוכדה רגלי אנשים אשר אם יברחו יפלו יחד אלי פחת</p>
<p>אל תאמינו אֱלֵי תבל ואל תשמעו אחי בקולה מסיתה היא וּמַדָּחַת</p>
<p>20 הָפְקַד בְּגִוְיַת אנוש נפש יקרה וְאוּ- לָם הַגְּוִיָּה בעד תבל כאורחת</p>
<p>זרע בהתבשלו נקצר ונפש אנושׁ חכם בזקנה ואז מתה ונאלחת</p>
<p>מה אומרה לזמן או מה אדבר והן גדע קרניו וְיִזְרֵמוֹ במו רחת<a class="footnote" href="#fn:10" id="fnref:10" title="see footnote"><sup>10</sup></a></p>
<p>אוי ואבוי לו בהחרידו גברת יקר אחר אשׁר היתה שוקטה ובוטחת</p>
<p>אשה אשר יתנו לה הרבבות וְהַ- מֵּאוֹת לאישים והיא<a class="footnote" href="#fn:11" id="fnref:11" title="see footnote"><sup>11</sup></a> מעלה והם תחת</p>
<p>25 לקראת גברת צבי יצאו שכונות בגן זאת פוצחה שׁיר וזאת לאל משבחת</p>
<p>לה שוררה כל כבוּדָּה בת מלכים<a class="footnote" href="#fn:12" id="fnref:12" title="see footnote"><sup>12</sup></a> בהוד ותעבֹר רֹן לפניה ופוצחת</p>
<p>אתמה לשמש אשר באה בְצוּר אחרי היתה תמול שואפה מרום וזורחת</p>
<p>אחר אֲסֵפַת מְאַסֶּפֶת תבונות הלא חמדת יקר מואסה נפשי וזונחת</p>
<p>אם אומרה אשכחה עצבי ואבליג מעט תציץ דְאגה בתוך לבי וצומחת</p>
<p>30 נחלי דמעי בתוך לחיי כבר חפרו שוחות ואש בוערה בלב וקודחת</p>
<p>נחו אנחות<a class="footnote" href="#fn:13" id="fnref:13" title="see footnote"><sup>13</sup></a> וברחה ההנחה ואיך תערך אליהם והם רבות והיא אחת</p>
<p>אנא אלהים תנה חלקה בגני עֲַּדָ- נֶיךָ ושם תעלֹז מלב ושומחת</p>
<p>לא די תמותת גביר היתה תמול שוכנה רוח אלהים עלי לבו וצולחת</p>
<p>הוא ראש ישיבת גאון יעקב <strong>שמואל</strong> אשר מעשיו לשון כל בני אדם מְשׂוֹחָחַת<a class="footnote" href="#fn:14" id="fnref:14" title="see footnote"><sup>14</sup></a></p>
<p>35 שׁשת סדרים הלא יבכו למותו וה- מצוה תקונן בלי השקט ולא נחת</p>
<p>גלה עמוקות והוציא תעלומות וְשָׂם חכמת כנען וכוש הולכה ופוסחת</p>
<p>עד לקחה את חמודו וַחֲתָנוֹ וְתַל- מִידוֹ ילידו אבי בית אב ומשפחת</p>
<p>ראש הישיבה <strong>עזריהו</strong> גאון יעקב אליו תעודה בעֹז נלוה ונספחת</p>
<p>הראש אשׁר שברו עמים צמאם בחכ- מתו ולהם אפיקי בִין משלחת</p>
<p>40 היתה ימינו בעז נוטה כדֹק אהלי חסד עלי כל בני דורו ומותחת</p>
<p>לפני שניהם יהי צדקם מהלך וגם ריחם כריח עצי בשם ומרקחת</p>
<p>יהיו שניהם בעדן גן אלהים כמו משה ואהרן באֹם הולכה ומצלחת</p>
<p>לו עזבה הגביר <strong>יוסף</strong> אזי היתה חולפה אנחה באור פניו ונשכחת</p>
<p>חוט המשֻׁלש הֲיִנָּתֵק ואיך אשכחה זאת האנחה והיא בלב כספחת</p>
<p>45 הרב אשר היתה חכמה קשורה במו נפשו וגם פורשה לו יד ושוטחת</p>
<p>ישכֹן בסתר כנף האל בעדן וְיִשְׁ- מַע קול תשואות בּחֵן מֵרום ומתחת</p>
<p>נחם אלהים <strong>לדניאל</strong> סגן הַֽיְשִׁי- בָה ואבי כל מתי מוסר ותוכחת</p>
<p>הרב אשר נעלה על הישיבה בחכ- מתו והן שוטחה לו יד ושולחת</p>
<p>לו שמעו אלמים ניבו אזי דִבְּרוּ או עין חשכים אזי חזתה ונפקחת</p>
<p>50 פִּזֵּר פניני יקר מטוב דברו וְיָ- דוֹ קובצה מהלל עמים ולוקחת</p>
<p>ולבב עטרת יקר <strong>יפת</strong> אבי כל גביר נכבד אבל מפני שם אל מאד נִחַת</p>
<p>ישחק בהתנדבו כִּבְרַק עננים בְּהַמְ- טִירוֹ בארץ מקֹדרת ונמלחת</p>
<p>ככה תנחם לבב <strong>פינחס</strong> עטרת צבי עוטה תבונות כמו עלמה במטפחת</p>
<p>שכלו מאד נעלה מכל והנה עלי שׁכמו שררה כסות עודפה וסורחת</p>
<p>55 גם על לבב <strong>אהרן</strong> השר תדבר בְּנִ- חוּמִים ויירש מקום אבות ברוב נחת</p>
<p>גם שוב ונחם לבב השר <strong>כנניה</strong> אשר תסגר עצתו לכל דלת ופותחת</p>
<p>רפא שחין כל צמאי לב לשונו ולא לקחה דבלת תְּאֵנֵינוּ<a class="footnote" href="#fn:15" id="fnref:15" title="see footnote"><sup>15</sup></a> ומורחת</p>
<p>ולבב <strong>שריה</strong> אשר תתיר שפתו קְשָ- רֵינוּ ותבקע הררינו וצולחת</p>
<p>כן אל תנחם נשיאנו <strong>נחמיה</strong> אשר בשמו אדמה לשוכניה כרוקחת</p>
<p>60 ככה שארית קרוביה תנחם וכל נפש נכאה עלי מותה ונאנחת</p>
<p>ובנה אריאל בימינו ונחם לכל נפש נמכה לחָרְבָּנוֹ ושׁוֹחָחַת:</p>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>ולו עוד ע“ד בת ראש הישיבה שמואל הלוי ז”ל. –  הבתים א‘–ח’, י‘, יא, כ“ב–כ”ז, ל“ג–מ”ב, מ“ז–נ”ב, נ“ט–ס”א נדפסו אצל פ. ע’ 64 והלאה. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>זכריה י“א א‘; איכה א’ י”ג. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p>ישעי‘ י’ ל"א. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p>לקחת שבי. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p>עדה"כ ישעי‘ ז’ כ'. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p>אולי כמו ותגח (לשון נגיחה כפרושו השני של רד“ק  ביחזקאל ל”ב ב'), ואולי צ"ל: רפסה <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p>ע“ד ”משה מת מי לא ימות". <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p>ויקרא כב י“ח. [כנראה מתו האב ובתו ביום אחד; ראה  למטה בית ל”ה ומ"ב. – א.] <a class="reversefootnote" href="#fnref:8" title="return to body"> ↩</a></p>
</li>
<li id="fn:9">
<p>ישעי' ל“ג י”ב. <a class="reversefootnote" href="#fnref:9" title="return to body"> ↩</a></p>
</li>
<li id="fn:10">
<p>ישעי‘ ל’ כ“ד. – <strong>ויזרמו</strong>, בכ”י: וזרמו. <a class="reversefootnote" href="#fnref:10" title="return to body"> ↩</a></p>
</li>
<li id="fn:11">
<p>בכ"י: והם <a class="reversefootnote" href="#fnref:11" title="return to body"> ↩</a></p>
</li>
<li id="fn:12">
<p>תהלים מ“ה י”ד <a class="reversefootnote" href="#fnref:12" title="return to body"> ↩</a></p>
</li>
<li id="fn:13">
<p>לשון אלחריזי בתחכמוני. <a class="reversefootnote" href="#fnref:13" title="return to body"> ↩</a></p>
</li>
<li id="fn:14">
<p>מדברת, מספרת. <a class="reversefootnote" href="#fnref:14" title="return to body"> ↩</a></p>
</li>
<li id="fn:15">
<p>ראה מ"ב כ‘ ז’. <a class="reversefootnote" href="#fnref:15" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42276">https://benyehuda.org/read/42276</a></div></body>