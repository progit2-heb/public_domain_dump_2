<h1>ולה איצ̇א פי אלמעני</h1>
אלעזר בן יעקב הבבלי
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<p>יא.</p>
<p>∪ - - - / ∪ - - - / ∪ - - // ∪ - - - / ∪ - - - / ∪ - -</p>
<blockquote>
</blockquote>
<p>שחקים לבשו היום חרדות ותחת מֶגְרְפֹת עָבְשׁו פֶרֻדוֹת<a class="footnote" href="#fn:2" id="fnref:2" title="see footnote"><sup>2</sup></a></p>
<p>לבכיי חדלו עבי שחקים ואיך אחשה ואין דשא בשדות</p>
<p>ואלו נאסף דִּמְעִי אזי נמ- לאו מנהו מְאַת נֵבֶל ונאדות</p>
<p>הלא עיני כעבים יטפו דם וכליותי כלהב אש פלדות</p>
<p>5 הֲלַמִּיתָה תקומה אחרי זאת ופניה בפחזותה מעידות</p>
<p>בלבי תקעה חצי יגונים כאיש תקע בצור חזק יתדות</p>
<p>ואנה נברחה מן התמותה ורגלינו במלכֻּדתה לכודות</p>
<p>להרע למדו ימים ולילות פלאות<a class="footnote" href="#fn:3" id="fnref:3" title="see footnote"><sup>3</sup></a> יֶהֱרוּ תמיד ויולדות</p>
<p>לבבות כָּמְֽסוּ יגון וככה לְפֹּרְחוֹת הנפשים הן מצֹדדות<a class="footnote" href="#fn:4" id="fnref:4" title="see footnote"><sup>4</sup></a></p>
<p>10 וימים שולפים חרב תמותה והיינו כמו שֵׂיוֹת עקודות</p>
<p>בני אדם כמו עוברי דרכים והמות כאריה במצדות</p>
<p>ומה זה יעשֹׁק איש את עמיתו ונפשותם יהו מחר שדודות</p>
<p>היחיה איש עלי תבל אשר לא יהי לובש ליום מות פחדות</p>
<p>והיינו כעם הלכו בגולה ולילות מושלות בנו ורודות<a class="footnote" href="#fn:5" id="fnref:5" title="see footnote"><sup>5</sup></a></p>
<p>15 עלי מצח אנוש חֻקֵּי תמותה כתובות הן אבל אינן נקודות</p>
<p>ואם לא תאמין אחי שאל נא נשמות שממו כי הן מעידות</p>
<p>הנקל הוא עון מיתה בעין אל להעבירו במו אשם ותודות</p>
<p>והימים כנחל יעבורון והלילות הכי רצות ובוגדות</p>
<p>אנחנו נאמרה להן ונצדק והן יִשָּׁבְֽעוּ לנו ובודות</p>
<p>20 אלהים לא ינקה שוגגים איך יְנַקֵּמוֹ והן תמיד מזידות</p>
<p>הלא זדו והשכינו כְבוּדָּה בתוך צורים ובסעיפי מצדות</p>
<p>גְבִירָה גָבְֽרָה על כל בנות שת ועל כל הזקנים עם ילדות</p>
<p>תמימה היתה עם אל ותמה ובה הוכן למקדש אל יסודות</p>
<p>אלהים שים מנתה בנעימים כמו רחל ולאה החסידות</p>
<p>25 והעת יחזוה הנשמות אזי קמות לפניה ועומדות</p>
<p>למותה שברו לבי אנחות ועצמותי כְּנוֹף נָעוֹת ונדות</p>
<p>וירדו מעלי כסאם מלכים אלי ארץ וגם לבשו חרדות</p>
<p>וגם השאננות נתנו קול עלי כנפי כרובי נוד חרדות</p>
<p>בתולות חגרו שקים וְשָׂמוּ שער ראשן באזרוען צעדות</p>
<p>30 בכל הר נשאו קינים והגה ובבקעות הכי נדות וסופדות</p>
<p>אנשים יבכיון לה גם ינודון והנשים בשקיהן אפודות</p>
<p>גבירה אבדה מנו שאל נא התשיב התמותה האבדות</p>
<p>ומי יתן קְחַת פדיון עדי כי נְשַׁוֶּה לה מְאַת פֹּדִים ופֹּדוֹת</p>
<p>השָכחה התמותה מעשיה והעת תזכרם תלבש רעדות</p>
<p>35 בקחתה רב <strong>שמואל</strong> ראש ישיבת גאון יעקב אשר הגיד עתידות</p>
<p>בדת אל נעלה מכל וְשָׂם לו בכל חכמה מנת חלק וידות</p>
<p>חכם לבב ואמיץ און וכח<a class="footnote" href="#fn:6" id="fnref:6" title="see footnote"><sup>6</sup></a> והמתיר קשי קשיות וחידות</p>
<p>בגן עדן יעורר שיר וזמר לאל שדי ולו נאה להודות</p>
<p>וגם לקחה גאון יעקב <strong>עזריה</strong> אשר כל דַּבְּרוֹת פיהו חמודות</p>
<p>40 הלא בית יעקב הלכו באורו ומפיו למדו חקים ועדות</p>
<p>בעדן יעלה אל כס ישיבה ואל מטות במרבדים רבודות</p>
<p>ולקחה את מכון הדת <strong>יהוסף</strong> אשר רפד בעדן לו רפידות</p>
<p>אשר הפליא בחכמתו גלויות וגלה כל צפוני דת וסודות</p>
<p>עלי לבו יְשַׁו אורים וְתֻמִּים ולפני אל יהי עובד עבודות</p>
<p>45 בפגעם בה בגן עדן ישישון בטוב לבב והיו לאחדות</p>
<p>כאחד ישכנו גני עדנים ואולם משכני האל ידידות</p>
<p>אלהים חַזְּקָה בדק עדתך <strong>בדניאל</strong> גבירי איש חמודות</p>
<p>שררה לבשה אותו ולבש כְּצָנִיף דת וכבגד תעודות</p>
<p>ועטה התבונה כמעילים ועטה התעודה כבגדות</p>
<p>50 ודבר על לבב <strong>יפת</strong> גביר הוד אבי כל שר וחמדת פז ופטדות</p>
<p>כענן תערף ידו נדבות הכי כל דברות פיהו נגידות</p>
<p>ונחם את לבב <strong>פנחס</strong> ידידך אשר משרה ובינה בו צמידות<a class="footnote" href="#fn:7" id="fnref:7" title="see footnote"><sup>7</sup></a></p>
<p>אשר בקש תעודת אל בכל לב והמעלה ועצה בו יחידות</p>
<p>ולב <strong>אהרן</strong> עטרת כֹּהֲנֵי אל והנכבד בכל קהל ועדות</p>
<p>55 וכן נחם לבב השר <strong>כנניה</strong> מקור בינה ומעין התעודות<a class="footnote" href="#fn:8" id="fnref:8" title="see footnote"><sup>8</sup></a></p>
<p>אשר מתח עלי עם אל חסדים והבינות לצבאותיו פקודות</p>
<p>ולב השר <strong>שריה</strong> מחמד לב אשר יֶהְרוּ עצותיו בִּין ויולדות</p>
<p>ונחם את נשיאנו <strong>נחמיה</strong> עטרת פז וכתם על צעדות</p>
<p>גשמים משמי שחק תנופף אלהים על גְוִיּוֹת המרודות</p>
<p>60 ובנית דביר קדשך מהרה בקול רנה וקול הלל והודות:</p>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>ולו עוד על הענין הנ“ל. – הבתים כ'–כ”ד, ל“ד–נ”א,  נ"ח–ס, נדפסו אצל פ. ע' 66. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>יואל א' י"ז. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p>כ“ה בכ”י, ואם כי יש לפתרו בדוחק, בכ“ז נראה שצ”ל:  <strong>תלאות</strong> או בלהות. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p>יחזקאל י"ג ב'. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p>מלת ולילות מסֻפקת אצלי. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p>עדה"כ איוב ט‘ ד’. <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p>נ“ל שצ”ל: בו צמודות, או: לו צמידות ( =  צמידים). <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p>כ"י: בתעודות. <a class="reversefootnote" href="#fnref:8" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42277">https://benyehuda.org/read/42277</a></div></body>