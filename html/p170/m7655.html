<h1>[קוּמִי בַת וּלְכִי]</h1>
משה אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: משה</p>
<blockquote>
<p>קוּמִי בַת וּלְכִי  /   שׁוּבִי לְעָרַיִךְ  /   שְׁלִישִׁיָּה</p>
<p>הִנֵּה אָנֹכִי   /    שֹׁלֵחַ לָכֶם  /    אֶת אֵלִיָּה: [מלא' ג, כג]
מֵאַהֲבָה חוֹלָה  /   יוֹנָתִי בְּחַגְוֵי סֶלַע /  נָדָדָה</p>
<p>אֵין מוֹשִׁיעַ לָהּ  /   צָרָה כְּמַבְכִּירָה  /  יוֹלֵדָה: [ירמ' ד, לא]</p>
<p>      נוֹהֶמֶת בִּבְכִי</p>
<p>      תּוֹךְ מִכְמָר</p>
<p>      חֵלֶף זְמָר</p>
<p>      מִבּוֹר תַּחְתִּיָּה   [אי' ג, נה]</p>
<p>הִנֵּה אָנֹכִי   /   שֹׁלֵחַ לָכֶם   /   אֶת אֵלִיָּה:
שֵׁשׁ מֶשִׁי רִקְמָה /   תַּעְדִּי עֲדִי פָז  /   לְבוּשׁ סַהֲרוֹן,</p>
<p>טוּרֵי אַחְלָמָה  /   אֶל צַוְרֹנַיִךְ    / יְהִי יִתְרוֹן</p>
<p>וּכְאוֹר תַּעֲלֻמָה  /  הוֹד תִּלְבְּשִׁי אַבְנֵי / זִכָּרֹן: [שמ' כה, יב]</p>
<p>      בַּת נָדִיב עִרְכִי</p>
<p>      שִׁיר מַהֲלָל</p>
<p>      כִּפְרֹט כְּלָל</p>
<p>      לִשְׁלֹל שְׁלָל</p>
<p>      עוֹד בִּי מַשְׂכִּיָה     [יחז' לח, יג]</p>
<p>הִנֵּה אָנֹכִי    /  שֹׁלֵחַ לָכֶם   /  אֶת אֵלִיָּה:
הֵילֵל בֶּן שַׁחַר  /   יִנּוֹן שְׁמוֹ, הַכֹּל   נִכְסָפִים</p>
<p>כִּי אוֹתוֹ בָחַר  /   צוּר לִפְנֵי שֶׁמֶשׁ /  וּשְׂרָפִים –</p>
<p>מַה דּוֹדִי אֵחַר  /   אֶת פַּעֲמֵי רִכְבּוֹ /   הַיָּפִים: [שופ' ה, כח, שיה"ש ז, ב]</p>
<p>      הֶמֵּאִיר חָשְׁכִּי</p>
<p>      תִּקְרָא דְרוֹר</p>
<p>      וּצְרֹר צְרוֹר</p>
<p>      וּבְרֹר בְּרֹר</p>
<p>      יוֹשְׁבֵי מַאְפֵּלְיָה    [ ירמ' ב, לא]</p>
<p>הִנֵּה אָנֹכִי  /    שֹׁלֵחַ לָכֶם    /  אֶת אֵלִיָּה:
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7655">https://benyehuda.org/read/7655</a></div></body>