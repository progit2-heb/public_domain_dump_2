<h1>[מָרוֹם אַיֵּה חֲסָדֶיךָ]</h1>
משה אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: משה קטן</p>
<blockquote>
<p>מָרוֹם אַיֵּה חֲסָדֶיךָ  /  נִשְׁבַּעְתָּ לַחֲסִידֶיךָ</p>
<p>שׁוּבָה אֲדֹנָי עַד מָתָי /  וְהִנָּחֵם עַל עֲבָדֶיךָ:     [תה' צ, יג]
שׁוּבָה לָעֵדֶר וְצֹאן טֶרֶף / נְתַתּוֹ בְּפִי עוֹבְדֵי תֶרֶף</p>
<p>הַצֵּל פְּלִיטָיו וְאַל תֶּרֶף /   יָדֶיךָ מֵעֲבָדֶיךָ:       [יהוש' י, ו]
הוֹזִים בְּשִׁבְיָם וְנִרְדָּמִים /   עוֹרֵר, סְדוּרוֹת עוֹלָמִים,</p>
<p>חוּס נָא וְנַחֵם שׁוֹמֵמִים  /  וְדַבֵּר עַל לֵב עֲבָדֶיךָ:     [ש"ב, יט, ח]
קוֹמֵם וְהַצֵּב גְּבוּלֶיךּ  /    וּבְנֵה מְכוֹן בֵּית זְבוּלֶךָ</p>
<p>וְיִשַּע הֲדָרְךָ לְפָעֱלֶיךָ /    יֵרָאֵה אֶל עֲבָדֶיךָ:      [תה' צ, טו]
טָבוּעַ בְּמֵי חֲרוֹנֶיךָ  /    דַּל הוּא וְחָרֵד לְדִינֶךָ</p>
<p>יִזְכֶּה וְתִיקַר בְּעֵינֶיךָ  /    נַפְשִׁי וְנֶפֶשׁ עֲבָדֶיךָ:     [מל"ב א,יג]
נְשָׂא חֵטְא מְגֹאָל וְאִם תִּרְחָק / וְקָרֵב בְּקָרְאוֹ וְאַל תִּרְחָק</p>
<p>וְזֵכֶר לְאַבְרָהָם לְיִצְחָק /   וּלְיִשְׂרָאֵל עֲבָדֶיךָ:      [שמ' לב, יג]
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7958">https://benyehuda.org/read/7958</a></div></body>