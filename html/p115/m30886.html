<h1>הנרות הללו (המליץ תרס"א)</h1>
מנחם מבש"ן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַנֵּרוֹת הַלָּלוּ שֶׁאָנוּ מַדְלִיקִים</p>
<p>אִישׁ אִישׁ בְּבֵיתוֹ וּבְבָתֵּי כְנֵסִיּוֹת,</p>
<p>יְחַדְּשׁוּ בְּקִרְבֵּנוּ זִכְרֹנוֹת עַתִּיקִים</p>
<p>מִדִּבְרֵי יָמֵינוּ בְּשָׁנִים קַדְמוֹנִיּוֹת.</p>
</blockquote>
<blockquote>
<p>הַנֵּרוֹת הַלָּלוּ בְּלִי אֹמֶר וּדְבָרִים</p>
<p>יַזְכִּירֻנוּ אֶת גְּבוּרוֹת אֲבוֹתֵינוּ לְפָנִים,</p>
<p>בְּבוֹא שֹׁאַת רְשָׁעִים, בְּעֵת לָחֶם שְׁעָרִים,</p>
<p>בִּלְחֹץ אֹתָם אַנְטְיוֹכֶס מֶלֶךְ הַיְּוָנִים.</p>
</blockquote>
<blockquote>
<p>הַנֵּרוֹת הַלָּלוּ הַזְכֵּר יַזְכִּירוּ</p>
<p>כְּבוֹד אָבוֹת לְבָנִים זָרִים,</p>
<p>וּבְלֵב כָּל־רוֹאֵיהֶם יְעוֹרְרוּ יָעִירוּ</p>
<p>רוּחַ חֲדָשָׁה, זִכְרֹנוֹת יְקָרִים.</p>
</blockquote>
<blockquote>
<p>הַנֵּרוֹת הַלָּלוּ אוֹת זִכָּרוֹן הִנָּם</p>
<p>לְנֵר הַתּוֹרָה, אֲשֶׁר הֶעֱלוּ הָאָבוֹת –</p>
<p>כְּתֹם שַׁמְנָם וּלְשַׁדָּם בְּיַד אוֹיְבֵיהֶם חִנָּם –</p>
<p>בְּדָמָם וּבְחֶלְבָּם וּבְמִיץ הַלְּבָבוֹת.</p>
</blockquote>
<blockquote>
<p>הַנֵּרוֹת הַלָּלוּ הַנּוֹתְנִים אוֹר בָּהִיר</p>
<p>בִּלְחֹךְ הָאֵשׁ אֶת הַשֶּׁמֶן בְּנֵרוֹ –</p>
<p>אוֹת הֵמָּה לְיִשְׂרָאֵל כִּי כֵן אוֹרוֹ יָאִיר</p>
<p>גַּם בִּכְלוֹת בְּשָׂרוֹ וּשְׁאֵרוֹ.</p>
</blockquote>
<p><strong>(המליץ תרס"א)</strong></p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30886">https://benyehuda.org/read/30886</a></div></body>