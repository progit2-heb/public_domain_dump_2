<h1>שירת הבאר (המקיץ תרס"ט)</h1>
מנחם מבש"ן
<body align="right" dir="rtl"><div align="right" dir="rtl"><!DOCTYPE html>
<body>
<p>(במדבר כ“א, י”ז)</p>
<blockquote>
<p>עֲלִי בְאֵר! עֲלִי בְאֵר!</p>
<p>הִגָּלוּ, סַפִּירִים נִגָּרִים!</p>
<p>לְכוּ חֲזוּ, אֶזְרָח וְגֵר,</p>
<p>בְּאֵר חֲפָרוּהָ שָׂרִים!</p>
</blockquote>
<blockquote>
<p>עֲלִי בְאֵר מִמַּעֲמַקִּים,</p>
<p>שִׂימִי מִדְבָּר לְיָם,</p>
<p>בְּאֵר מַיִם זַכִּים,</p>
<p>כָּרוּהָ נְדִיבֵי עָם.</p>
</blockquote>
<blockquote>
<p>עֲלִי בְאֵר הַשְׁקִי בְעִיר,</p>
<p>הַרְוִי אֹתָנוּ וְאֹתָם.</p>
<p>לְמַעֲנֵךְ קִרְקְרוּ סֶלַע וְקִיר</p>
<p>בִּמְחוֹקֵק בְּמִשְׁעֲנוֹתָם.</p>
</blockquote>
<blockquote>
<p>כָּכָה יֵצֵא מִמַּחֲבוֹאִים</p>
<p>עַם קָטֹן, וְהֶעֱלָה נֵר</p>
<p>לְכָל־דֹּרוֹת, לְכָל־גּוֹיִם. –</p>
<p>עֲלִי בְאֵר, עֲלִי בְאֵר!</p>
</blockquote>
<p><strong>(המקיץ תרס"ט)</strong></p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30872">https://benyehuda.org/read/30872</a></div></body>