<h1>באשמֹרת לילה (תרס"ו)</h1>
מנחם מבש"ן
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<p><strong>(תרגום)</strong></p>
<blockquote>
<p>כָּל־הַיְקוּם כֻּלּוֹ נָם שְׁנָתוֹ,</p>
<p>כִּי זֶה כַּמָּה בָּא לַיְלָה;</p>
<p>וְהַיָּרֵחַ בִּמְסִלָּתוֹ</p>
<p>יָקָר הֹלֵךְ שָׁם מַעְלָה.</p>
</blockquote>
<blockquote>
<p>וּבְכִנּוֹרִי נֹשֶׁבֶת רוּחַ,</p>
<p>נֹשֶׁבֶת אַט, לִרְגָעִים,</p>
<p>וְצִלְצְלֵי קוֹלוֹ מִבְּלִי נוּחַ</p>
<p>בַּמֶּרְחָק יֶהְגּוּ נְכָאִים.</p>
</blockquote>
<blockquote>
<p>וִירַחֵפוּ וְנִשָּׂאוּ</p>
<p>וְהֶעֱלוּ אֵבֶר כְּמוֹ עָבִים;</p>
<p>וְהַמֵּיתָרִים יֶהֱמָיוּ</p>
<p>וּבָקְעוּ אֶל כּוֹכָבִים.</p>
</blockquote>
<blockquote>
<p>וְהֵעִירוּ בַּקֶּרֶב וְלֵב</p>
<p>מַחֲשָׁבוֹת רַבּוֹת, שֹׁנוֹת,</p>
</blockquote>
<blockquote>
<p>כָּל־נֶגַע, כָּל־צָרָה, כָּל־כְּאֵב,</p>
</blockquote>
<blockquote>
<p>אַחֲרֹנוֹת גַּם רִאשֹׁנוֹת.</p>
</blockquote>
<blockquote>
<p>כּוֹכְבֵי מַָרוֹם, עוֹלְמוֹת־הוֹד,</p>
<p>עֲנוּ נָא, הָשִׁיבוּ דָבָר:</p>
<p>הֲיֵשׁ אִתְּכֶם, הֲיֵשׁ מָקוֹם עוֹד</p>
<p>לְעַם קָטֹן, תָּמִים, נָבָר;</p>
</blockquote>
<blockquote>
<p>עַם – אֵין קֵץ לְכָל־עֻנֹּתוֹ?</p>
<p>אֵיךְ יֹאמְרוּ לְנַפְשׁוֹ: נוּדִי,</p>
<p>וְאֵין דֹּרֵשׁ וְאֵין מְאַסֵּף אֹתוֹ!</p>
<p>גֶּשׁ־הָלְאָה, לֶךְ־לְךָ, יְהוּדִי!</p>
</blockquote>
<blockquote>
<p>לֵךְ, כִּי נִבְעַרְתָּ, כִּי נוֹאַלְתָּ;</p>
<p>לֵךְ, כִּי דַלּוֹתָ, לֵךְ כִּי עָשַׁרְתָּ;</p>
<p>לֵךְ, כִּי חָכַמְתָּ, הִשְׂכַּלְתָּ;</p>
<p>לֵךְ, כִּי הֱיוֹת כָּמוֹנוּ אָמַרְתָּ.</p>
</blockquote>
<blockquote>
<p>כָּל־הַיְקוּם כֻּלּוֹ נָם שְׁנָתוֹ,</p>
<p>כִּי זֶה כַּמָּה בָּא לַיְלָה;</p>
<p>וְהַיָּרֵחַ בִּמְסִלָּתוֹ</p>
<p>יָקָר הֹלֵךְ שָׁם לְמַעְלָה.</p>
</blockquote>
<p><strong>(תרס"ו)</strong></p>
<div class="footnotes">
<hr/>
<ol>
<li id="fn:1">
<p>שפאֶט בייא נאַכט. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30903">https://benyehuda.org/read/30903</a></div></body>