<h1>הגשם (לוח “ימי נעורינו” תרע"א)</h1>
מנחם מבש"ן
<body align="right" dir="rtl"><div align="right" dir="rtl"><!DOCTYPE html>
<body>
<p><strong>(תרגום)</strong></p>
<blockquote>
<p>הִנֵּה הַגֶּשֶׁם! הַנֵּה קוֹל בָּרָמָה!</p>
<p>הָעֲנָנִים יָרִיקוּ בְּרָכָה שָׁמָּה,</p>
<p>הִנֵּה פָּקַד יְיָ אֶת הָאֲדָמָה,</p>
<p>הִנֵּה קוֹל בָּרָמָה!</p>
</blockquote>
<blockquote>
<p>הִנֵּה הַגֶּשֶׁם! בֹּאוּ רְאוּ הֲלוֹם!</p>
<p>מַה טוּבוֹ, יַגִּידוּ הָעֲשָׂבִים כַּיּוֹם,</p>
<p>הַנֵּחָרִים מִשָּׁרָב, הַנִּצְמָתִים מֵחםֹ,</p>
<p>בֹּאוּ רְאוּ הֲלוֹם!</p>
</blockquote>
<blockquote>
<p>הִנֵּה הַגֶּשֶׁם! מָה אֶשְׂמַח שָׂמֹחַ!</p>
<p>פִּרְחִי אֲשֶׁר בַּגָּן יַחֲלִיף כֹּחַ</p>
<p>וְיִגְדַּל וְיִיף וְנָתַן רֵיח נִיחוֹחַ.</p>
<p>מָהֶ אֶשְׂמַח שָׂמֹחַ!</p>
</blockquote>
<blockquote>
<p>הִנֵּה הַגֶּשֶׁם! מְקוֹר הַבְּרָכָה,</p>
<p>עַתָּה יִבְשַׁל הַקָּצִיר, תְּבֹרַךְ הַמְּלָאכָה,</p>
<p>וְרוּחַ שָׂשׂוֹן וְשִׂמְחָה עַל כֹּל נָחָה.</p>
<p>הִנֵּה מְקוֹר הַבְּרָכָה.</p>
</blockquote>
<blockquote>
<p>הִנֵּה הַגֶּשֶׁם! מַלְאַךְ הַשָּׁמַיִם,</p>
<p>מִדֵּי הֲרִיקוֹ חַשְׁרַת מַיִם</p>
<p>יְחַדֵּשׁ שָׂדֶה וְגַן, יִתֵּן רוּחַ חַיִּים,</p>
<p>הַגֶּשֶׁם מַלְאַךְ הַשָּׁמַיִם.</p>
</blockquote>
<p><strong>(לוח “ימי נעורינו” תרע"א)</strong></p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30906">https://benyehuda.org/read/30906</a></div></body>