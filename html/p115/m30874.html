<h1>שיר המשתה, לפורים (העולם תרס"ח)</h1>
מנחם מבש"ן
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>חַם לִבִּי, הֶאָח, חַמּוֹתִי!</p>
<p>וּפָנַי פְּנֵי לְהָבִים.</p>
<p>הַאֻמְנָם יִשָּׂא הָרוּחַ אוֹתִי</p>
<p>לְמַעְלָה אֶל בֵּין כּוֹכָבִים?</p>
<p>וַאֲנִי טוֹב לִי פֹּה הֱיוֹתִי</p>
<p>אֹמַר בְּלִי כְזָבִים;</p>
<p>שִׁירִי בְּפִי וּבְיָדִי כּוֹסִי</p>
<p>מָלֵא דַם עֲנָבִים,</p>
<p>וְכִמְעַט יָדִי הֲרִימוֹתִי</p>
<p>אַךְ אֶת הַשֻּׁלְחָן שְׁבָבִים.</p>
</blockquote>
<blockquote>
<p>אַל נָא תִתְמְהוּ פְּלָאִים</p>
<p>כִּי כֹה מָלֵאתִי נַחַת;</p>
<p>הִנֵּה מַה טּוֹב וּמַה נָּעִים</p>
<p>עַל הָאָרֶץ מִתַּחַת,</p>
<p>עַל כֵּן בָּאתִי בְּתוֹךְ הַבָּאִים,</p>
<p>לֹא טָמַנְתִּי יָד בַּצַּלַּחַת.</p>
<p>וְעַתָּה – מַהֲרוּ אֹכֶל שְׁלשׁ סָאִים</p>
<p>וּמַשְׁקֶה מְלֹא חָבִית אַחַת,</p>
<p>וְנֹאכַל וְנִשְׁתֶּה לִרְגָעִים</p>
<p>וְלֹא נָמוּת לַשַּׁחַת.</p>
</blockquote>
<blockquote>
<p>וּכְטוֹב לִבֵּנוּ בַּיַּיִן</p>
<p>אֶת הָאֱלֹהִים נִזְכּוֹרָה,</p>
<p>הַשָּׂם עָלֵינוּ עַיִן</p>
<p>וּמֵאוֹרוֹ לָנוּ אוֹרָה,</p>
<p>הַנּוֹתֵן נַפְשֵׁנוּ בַּחַיִּין</p>
<p>וּלְחַיִּים – תַּעֲנֻגּוֹת הוֹרָה;</p>
<p>אֲשֶׁר מָאַס אֶת קַיִן</p>
<p>עֹבֵד הָאֲדָמָה הַשְּׁחוֹרָה,</p>
<p>וּמֵאֲבַדּוֹן הִצִּיל וּמֵאַיִן</p>
<p>אֶת נֹחַ בַּעַל הַזְּמוֹרָה!</p>
</blockquote>
<p><strong>(העולם תרס"ח)</strong></p>
<div class="footnotes">
<hr/>
<ol>
<li id="fn:1">
<p>החרוזים הראשונים — עפ“י גתה בשירו  ”Tischlied" <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30874">https://benyehuda.org/read/30874</a></div></body>