<h1>הנחל והילד (הירדן תרע"א)</h1>
מנחם מבש"ן
<body align="right" dir="rtl"><div align="right" dir="rtl"><!DOCTYPE html>
<body>
<p><strong>(תרגום)</strong></p>
<blockquote>
<p>הַנַּחַל אֹזֵל</p>
<p>הַזֶּרֶם נֹזֵל</p>
<p>וּמִשְׁתַּפֵּךְ אֶל פִּי תְהוֹם;</p>
<p>רְאֵה הַגַּלִּים</p>
<p>כְּעָבִים קַלִּים</p>
<p>רָצִים אָצִים כָּל־הַיּוֹם.</p>
</blockquote>
<blockquote>
<p>גַּם כָּל־נֵטֶף</p>
<p>רָץ בַּשֶּׁטֶף,</p>
<p>הַכֹּל שֹׁאֵף אֶל הַיָּם;</p>
<p>כִּילָדִים פֹּחֲזִים</p>
<p>דַּרְכָּם אֹחֲזִים</p>
<p>וְעוֹד מְעַט־קָט וְאַיָּם?</p>
</blockquote>
<blockquote>
<p>וּכְמוֹ גַלִּים</p>
<p>כֵּן גַּם־קַלִּים</p>
<p>רִגְעֵי חַיֵּינוּ בֶּחָלֶד.</p>
<p>וְעוֹד מְעַט וְעָפוּ</p>
<p>וְעָבְרוּ וְסָפוּ</p>
<p>יְמֵי שַׁעֲשׁוּעֶיךָ, הַיָּלֶד!</p>
</blockquote>
<blockquote>
<p>עֶל כֵּן, יֶלֶד טוֹב,</p>
<p>קְנֵה דַעַת לָרֹב</p>
<p>בְּכָל־נֶפֶשׁ וּבְכָל־מְאֹד.</p>
</blockquote>
<blockquote>
<p>הַיָּמִים נִמְהָרִים</p>
<p>כְּמוֹ מַיִם מֻגָּרִים</p>
<p>וְיוֹם הֹלֵךְ לֹא יָשׁוּב עוֹד.</p>
</blockquote>
<p><strong>(הירדן תרע"א)</strong></p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/30907">https://benyehuda.org/read/30907</a></div></body>