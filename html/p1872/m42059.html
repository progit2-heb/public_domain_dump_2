<h1>[מִי שָׂם חֲמוֹר נוֹעֵר בְּאַמְתַּחְתֶּךָ]</h1>
עמנואל פרנשיס
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>מִי שָׂם חֲמוֹר נוֹעֵר בְּאַמְתַּחְתֶּךָ</p>
<p>כֶּסֶף מְלִיצָה זֹאת וּמִי הִצְנִיעַ</p>
<p>בַּעַר בְּפִי שַׂקְּךָ יְקָר גָּבִיעַ</p>
<p>לוּלֵי גְזֵלָה הִיא בְּתוֹךְ בֵּיתֶךָ.</p>
</blockquote>
<blockquote>
<p>לֹא לָךְ כְּסִיל לֹא לָךְ מְלִיצָתֶךָ</p>
<p>לִזְמִֽירְךָ אֶשְׁרֹק וְרֹאשׁ אָנִיעַ</p>
<p>עָלָיו כְּעַל־גַנָּב אֲנִי אָרִיעַ</p>
<p>וּתְהִי כְּבוֹד הוֹדוֹ לְרֹב בָּשְׁתֶּךָ.</p>
</blockquote>
<blockquote>
<p>אֵיךְ אַאֲמִין כִּי דַעְתְּךָ הִגִּיעָה</p>
<p>לִשְׁמֵי מְרוֹם הַשִּׁיר הֲרֵי עַד־עַתָּה</p>
<p>כָּל־פֶּה לְךָ יִלְעַג וְלִרְנָנֶיךָ.</p>
</blockquote>
<blockquote>
<p>גַּם אִם לְזֹאת תּוֹדָה בְּקוֹל נַשְׁמִיעָה</p>
<p>לֹא לָךְ תְּהִי כִּי לֹא לְךָ יָאָתָה</p>
<p>הַמַּהֲלָל יֻתַּן לְצִפָּרְנֶיךָ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42059">https://benyehuda.org/read/42059</a></div></body>