<h1>[קוּם אַשְׁמְדַאי קוּם לָךְ דְּחֹף רָצִים]</h1>
עמנואל פרנשיס
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – –</p>
</blockquote>
<blockquote>
<p>קוּם אַשְׁמְדַאי קוּם לָךְ דְּחֹף רָצִים</p>
<p>אֶל־תָּפְתְּךָ מַהֵר וּבִמְדִינוֹת</p>
<p>מַלְכוּֽתְךָ פִּתְגָּם שְׁלַח לִקְנוֹת</p>
<p>עִטְרָן וְנֵפְטְ גָּפְרִית וְרֹב עֵצִים.</p>
</blockquote>
<blockquote>
<p>צַוֵּה עֲלֵיהֶם נֹֽגְשִׂים אָצִים</p>
<p>לֶאְסֹף צְבָא שָׂרִים וְלִגְיוֹנוֹת</p>
<p>כִּי יוֹם עֲבָרוֹת זֶה וְעֵת עַנּוֹת</p>
<p>אִישׁ רַע וְשׂוֹנֵא טוֹב אֲבִי לֵצִים.</p>
</blockquote>
<blockquote>
<p>הַצֵּת בְּעֵרָה בוֹ וְאַל יֵרַךְ</p>
<p>לִבְּךָ בְּעֵת תִּזְכֹּר אֲשֶׁר אֶתְמוֹל</p>
<p>מִלֵּא נְשָׁמוֹת יַרְכְּתֵי בוֹרָךְ.</p>
</blockquote>
<blockquote>
<p>עַל־צַוְּרוֹנֵי רוֹֽזְנִים דָּרַךְ</p>
<p>אִישׁ זֶה וְיוֹם בּוֹ אַשְׁמְדַאי תַּחְמֹל</p>
<p>אַחַר בְּעַזּוּת יַעֲשֹׁק כִּתְרָךְ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42060">https://benyehuda.org/read/42060</a></div></body>