<h1>עַל מוֹת פּוּשְׁקִין</h1>
מיכאיל לרמונטוב / ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>(קֶטַע)</p>
</blockquote>
<blockquote>
<p>וְאַתֶּם, אַתֶּם אַנְשֵׁי הָרַהַב,</p>
<p>נִינֵי אָבוֹת מְפֹאֲרֵי נַבְלוּת,</p>
<p>הָרוֹמְסִים בַּעֲקֵב הָעָבֶד</p>
<p>שְׂרִידֵי נוֹפְלִים בִּקְרָב הַגּוֹרָלוֹת!</p>
</blockquote>
<blockquote>
<p>אַתֶּם, הַמִּתְגּוֹדְדִים כְּהָמוֹן תָּאֵב סְבִיב כֵּס הַמֶּלֶךְ,</p>
<p>תַּלְיָנֵי הַחֹפֶשׁ, גְּאוֹנוּת וָהוֹד!</p>
<p>בְּצֵל הַחֹק מָעוֹז לָכֶם וָסֶלַע,</p>
<p>לִפְנֵיכֶם מִשְׁפָּט, אֱמֶת – דֹּם!</p>
</blockquote>
<blockquote>
<p>אַךְ יֵשׁ גַּם דִּין אֱלֹהַּ, צֶאֱצָאֵי הָאָוֶן!</p>
<p>קַיָּם דַּיָּן נוֹקֵם, מוֹנֶה עִתִּים, נוֹטֵר,</p>
<p>לֹא יִפֶן, לֹא יִשָּׂא פָּנִים לְאוֹצְרוֹת זָהָב הוּא,</p>
<p>כָּל צַעַד וְכָל הֶגֶה מֶנּוּ לֹא נִסְתָּר.</p>
</blockquote>
<blockquote>
<p>אָז לַשָּׁוְא תַּרְבּוּ דִבּוֹת – לֹא תֵּעָזֵרוּ,</p>
<p>כָּל עֲמַלְכֶם יִהְיֶה חִנָּם,</p>
<p>וְכָל נַחֲלֵי־דִּמְכֶם־אָפֵל לֹא יְכַפֵּרוּ</p>
<p>עַל דָּם נָקִי שֶׁל הַפַּיְטָן.</p>
</blockquote>
<p>אוקטובר 1938</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24858">https://benyehuda.org/read/24858</a></div></body>