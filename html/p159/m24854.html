<h1>בִּגְדֵי חַקִי</h1>
ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>יַמֵּנוּ גוֹעֵש מְסֹעָר,</p>
<p>לָבַשׁ תַּחַת כְּחֹל בִּגְדֵי־חַקִי,</p>
<p>מוּל מִשְׁבָּר לֹא יִכּוֹן כָּל מִבְצָר,</p>
<p>כָּל מִשְׁבָּר כַּעֲנָק נֶאֱבָק הוּא.</p>
</blockquote>
<blockquote>
<p>שָׁמֵינוּ עָטְפוּ אַפְרוּרִית.</p>
<p>בִּמְקוֹם תְּכֹל לוֹחֲצִים עַל הַדֹּפֶק</p>
<p>עֲנָנִים כִּגְיָסָה אֲוִירִית.</p>
<p>נוֹהֲרִים מִן הָאֹפֶק עַד הָאֹפֶק.</p>
</blockquote>
<blockquote>
<p>שְׂדוֹתֵינוּ – טְרוּפֵי סְעָרָה.</p>
<p>תִּשְׁתּוֹלֵל שְׁלוּחַת־רֶסֶן הָרוּחַ,</p>
<p>צִפֳּרִים כְּתָוֵי־טֵלֶגְרַף</p>
<p>מִשְׁתַּלְּחִים לְמֶרְחָק לֹא־יָדוּעַ.</p>
</blockquote>
<blockquote>
<p>יַמֵּנוּ גוֹעֵשׁ מְסֹעָר,</p>
<p>לָבַשׁ תַּחַת כְּחֹל בִּגְדֵי־חַקִי,</p>
<p>כָּל אֶחָד בְּגַפּוֹ כְּעַכְבָּר,</p>
<p>כָּל עַכְבָּר בִּקְהָלוֹ כַּעֲנָק הוּא.</p>
</blockquote>
<blockquote>
<p>יַמֵּנוּ גוֹעֵשׁ מְסֹעָר,</p>
<p>לָבַשׁ תַּחַת כְּחֹל בִּגְדֵי חַקִי.</p>
<p>מוּל מִשְׁבָּר לֹא יִכּוֹן כָּל מִבְצָר,</p>
<p>כָּל מִשְׁבָּר, כָּל מִשְׁבָּר כַּעֲנָק הוּא.</p>
</blockquote>
<p>ינואר 1939</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24854">https://benyehuda.org/read/24854</a></div></body>