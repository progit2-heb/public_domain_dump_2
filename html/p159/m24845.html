<h1>בְּאַרְצִי, בְּתַמּוּז הַלּוֹהֵט...</h1>
ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בְּאַרְצִי, בְּתַמּוּז הַלּוֹהֵט</p>
<p>יֵשׁ יָמִים קְרִירִים, אֲפוֹרִים,</p>
<p>הֶעָנָן בְּכַפּוֹ עֵין הַשֶּׁמֶשׁ יָלֵט</p>
<p>וּתְנוֹפֵף מִן הַיָּם כְּנַף־תּוֹרִים.</p>
</blockquote>
<blockquote>
<p>וְדוֹגְרִים, לַבְּקָרִים, עַל שָׂדוֹת וּכְרָמִים</p>
<p>צֶאֱלִים־בַּרְוָזִים – לַמּוֹעֵד.</p>
<p>כְּשׁוֹמְרִים עַל רָזִים־רְחָשִׁים יְרֻקִּים</p>
<p>לְבַל יִשָּׁדְפוּ לְלֹא־עֵת.</p>
</blockquote>
<blockquote>
<p>וְאֶשְׁקַע כְּעָנָן בְּהֶרְיוֹנוֹ, וְאַקְשִׁיב כְּמוֹ אֵם</p>
<p>לְפִרְפּוּר עֻבָּרָהּ הָרוֹטֵט…</p>
<p>רוֹחֲשִׁים נְבָטִים, הוֹמִים בְּנֵי־יוֹנִים</p>
<p>בְּקִרְבִּי בְּתַמּוּז הַלּוֹהֵט.</p>
</blockquote>
<p>ספטמבר 1937</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24845">https://benyehuda.org/read/24845</a></div></body>