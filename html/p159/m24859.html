<h1>חָזוֹן</h1>
מיכאיל לרמונטוב / ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>(מַשְׂאַת־נֶפֶשׁ)</p>
</blockquote>
<blockquote>
<p>שָׁנָה תָּבוֹא, לְרוּסְיָה שְׁנַת שׁוֹאָה</p>
<p>בָּהּ….. יִכְרָע.</p>
<p>אַהֲבַת הָאֲסַפְסוּף אֵלָיו תִּתַּם</p>
<p>וְלֶחֶם חֹק – הַמָּוֶת וְהַדָּם;</p>
<p>בַּיּוֹם הַהוּא, בְּהִתְמוֹטֵט שָׁתוֹת,</p>
<p>מִרְמָס יִהְיוּ עוֹלָלִים, נָשִׁים תַּמּוֹת;</p>
<p>מִפִּגְרֵי מֵתִים, מַעֲלֵי בָּאְשָׁה,</p>
<p>יֵצֵא הַדֶּבֶר בַּכְּפָרִים לָשׁוּט</p>
<p>וּבֵין דָּרֵי בְּקָתוֹת יִשָּׂא הוּא נֵס.</p>
<p>כְּפַן אֶרֶץ אֲמוּלָה זוֹ יְקוֹסֵס,</p>
<p>מִתַּבְעֵרוֹת יַאְדִּימוּ מֵי יְאוֹר.</p>
<p>בַּיוֹם הַהוּא יוֹפַע אֶחָד גִּבּוֹר</p>
<p>וְאַתָּה תַּכִּיר אוֹתוֹ – וְגַם תָּבִין</p>
<p>בְּשֶׁלְּמָה יָדוֹ אוֹחֶזֶת בְּסַכִּין.</p>
<p>וְאוֹי לְךָ: אֶנְקָתְךָ וּבְכִי הַתַּמְרוּרִים</p>
<p>לְלַעַג וּלְקֶלֶס הוּא יָשִׂים.</p>
<p>וְהַכֹּל יִהְיֶה נוֹרָא בּוֹ וְאָיֹם</p>
<p>כִּקְלַסְתְּרוֹ, – זֶה שֶׂגֶב־הוֹד וָרֹם.</p>
</blockquote>
<p>אוקטובר 1938</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24859">https://benyehuda.org/read/24859</a></div></body>