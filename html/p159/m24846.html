<h1>כְּשֹׁךְ הַשָּׁאוֹן</h1>
ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>כְּשֹׁךְ שְׁאוֹן הָרִקּוּדִים</p>
<p>כִּדְעוֹךְ בְּרַק־עַיִן הָאַחֲרוֹן</p>
<p>וְנִלְחֲכָה בִּמְחִי שַׁעֲטַת הַצְּעָדִים,</p>
<p>נוֹתְרָה הִיא לְבַדָּהּ – כְּשֹׁךְ הַשָּׁאוֹן.</p>
<p>הִיא, וְדוּמִיָה, וְכִרְכּוּר אָבָק סְבִיב אוֹרוֹת,</p>
<p>וְעֵינַיִם חִצֵּי־כְּאֵב זוֹרוֹת.</p>
</blockquote>
<blockquote>
<p>כְּשֹׁךְ קוֹלֵי־קוֹלוֹת הַמַּרְשׁ</p>
<p>וְצָלְלָה צָהֳלַת הַנִּצָּחוֹן,</p>
<p>נִימָה דַּקָּה כְּשֶׁל אֱנוֹש שֵׂעָר</p>
<p>רוֹטְטָה וְהוֹמִיָּה כְּשֹׁךְ הַשָּׁאוֹן.</p>
</blockquote>
<blockquote>
<p>נָדַמּוּ מִטְרֵי־עֹז,</p>
<p>רְעָמִים אֵי־שָׁם נִסְפִּים.</p>
<p>דּוּ־שִׂיחַ עִם הַזִּיו</p>
<p>פָּתְחוּ טִפִּין.</p>
</blockquote>
<p>מאי 1938</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24846">https://benyehuda.org/read/24846</a></div></body>