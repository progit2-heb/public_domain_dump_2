<h1>מַנְגִּינָה עִבְרִית</h1>
מיכאיל לרמונטוב / ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>(מִבַּיְרוֹן)</p>
</blockquote>
<blockquote>
</blockquote>
<blockquote>
<p>קַדְרוּת לָבְשָׁה נַפְשִׁי. מַהֵר, מְנַגֵּן, מַהֵר!</p>
<p>קַח נֵבֶל פָּז, הִנֵּהוּ:</p>
<p>יָדְךָ הַקָּלִילָה תָּשׁוּב וּתְעוֹרֵר</p>
<p>צְלִיל עֵדֶן בְּנִימֵי נֵבֶל.</p>
</blockquote>
<blockquote>
<p>וְאִם לֹא לְעוֹלָמִים נָגוֹזוּ הַתִּקְווֹת –</p>
<p>בִּלְבָבִי הֵן שׁוּב תִּצְמַחְנָה,</p>
<p>וְאִם שָׂרְדָה עוֹד בְּעֵינַי טִפַּת דְּמָעוֹת –</p>
<p>תִּמַּסְנָה וְתִּשְׁתַּפֵּכְנָה.</p>
</blockquote>
<blockquote>
<p>פָּרוּעַ יְהִי שִׁירְךָ. כְּנֵזֶר הַחוֹחִים שֶׁלִּי,</p>
<p>כָּבְדָה עָלַי עֶדְנַת הַנֶּגֶן.</p>
<p>אֲנִי אוֹמֵר, מְשֹׁורֵר: דְּמָעוֹת דּוֹרֵשׁ סִבְלִי</p>
<p>אוֹ יִשָּׁבֵר לִבִּי מִיֶּגַע.</p>
</blockquote>
<blockquote>
<p>רָווּי סִבְלוֹת הוּא לְמַדָּי;</p>
<p>עֻנָּה רַבּוֹת בְּלִי אֹמֶר;</p>
<p>בָּא יוֹם הַזְּוָעָה – עַתָּה מָלֵא הוּא עַל גְּדוֹתָיו</p>
<p>כְּכוֹס הַמָּוֶת מְלֵאַת מֶמֶר.</p>
</blockquote>
<p>אוקטובר 1938</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24860">https://benyehuda.org/read/24860</a></div></body>