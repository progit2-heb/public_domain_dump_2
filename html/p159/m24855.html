<h1>תִּקּוּן חֲצוֹת</h1>
ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>דְּמָמָה כָּזֹאת, דְּמָמָה כָּזֹאת – אֱלֹהַּ רַב־חֶסֶד!</p>
<p>חֲצִי־הַסַּהַר מִמְּרוֹמִים יַשְׁקִיף,</p>
<p>בְּרוֹשִׁים עוֹמְדִים בְּלִי־נוֹעַ כְּמִתְקַדְּשִׁים בְּכֶסֶה</p>
<p>וּדְמָמָה, דְּמָמָה סָבִיב.</p>
<p>כּוֹכָבִים מִסְפָּר; כָּל כּוֹכָב – עֵין יֶלֶד.</p>
<p>חַשְׁרַת הַפַּרְדֵּסִים בְּמִקְסַם רָזִים.</p>
<p>זַרְזִיף שֶׁל שֶׂגֶב, מִסְתּוֹרִין שֶׁל פֶּלֶא</p>
<p>מַאן־דְּהוּ מִלְמַעְלָה עַל הַכֹּל יַזְלִיף.</p>
</blockquote>
<blockquote>
<p>כּוֹכָב זוֹהֵר יָרַד, הִכְתִּיר אַחַת צַמֶּרֶת.</p>
<p>אֶרֶץ וְשָׁמַיִם זֶה לָזֶה יַקְשִׁיב.</p>
<p>דִּמְמַת פְּלָאִים כְּחֻלָּה אֶת שָׁבְלָהּ גּוֹרֶרֶת…</p>
<p>הִנֵּה, הִנֵּה אֲנִי אֶחָד מֵהַבְּרוֹשִׁים!</p>
</blockquote>
<p>ינואר 1939</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24855">https://benyehuda.org/read/24855</a></div></body>