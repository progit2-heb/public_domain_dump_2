<h1>מִזְמוֹר שִׁיר לַיּוֹם</h1>
ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>פָּגַשׁ אוֹתִי הַיּוֹם בְּמַנְגִּינַת-זָהָב</p>
<p>שֶׁל תַּפּוּחֵי-פָּז וְקַרְנֵי שֶׁמֶשׁ</p>
<p>עַל יֶרֶק הָעֵצִים, - וְהַגִּיל כֹּה רַב,</p>
<p>וְהַיּוֹם צָעִיר, וְכֹה רָחוֹק הָאֶמֶשׁ.
סוּסִי דָּרַךְ בְּאוֹן, מָעַךְ בְּפַרְסוֹתָיו</p>
<p>כָּל רֶגֶב וְכָל צִיץ; וּבִמְשׁוּבָה עָנָף</p>
<p>לְבֵין הַצַּוָּארוֹן חֹפֶן אֶגְלֵי טַל הִשִּיר;</p>
<p>וְאַחֲרַי רָטַט כְּנִימַת-כִּנּוֹר – הַנִּיר.
הַיּוֹם לָחַץ לִי רֵעַ אֶת הַיָּד</p>
<p>וּמַבָּטוֹ אָמַר: “בָּאֵשׁ וְגַם בְּמָיִם”…</p>
<p>הַיּוֹם בְּחִבָּה אֵלַי נִצְמַד</p>
<p>לֵב אִשָּׁה אוֹהֵב – בָּבַת-עָיִן.
הַיּוֹם – מְבֹרָךְ יהִי הַיּוֹם! –</p>
<p>טָבְלָה נַפְשִׁי בְּמַעְיְנֵי הַטֹּהַר –</p>
<p>עֵינֵי בְּנִי, - וּלְוַדָּאוּת הָפַךְ חֲלוֹם</p>
<p>וְלָבְשׁוּ בָּשָֹר הֲזָיוֹת שֶׁדָּהו.
הַיּוֹם הַזֶּה גְּרוֹנִי נִקְרָע לָשִׁיר!</p>
<p>הַיּוֹם לִי רֵעַ, אָח – הַשֶּׁמֶשׁ!</p>
<p>כֹּה צָעִיר הַיּוֹם, וְגַם אֲנִי צָעִיר,</p>
<p>וּכְלֹא-הָיָה הָאֶמֶשׁ.</p>
</blockquote>
<p>אפריל 1937</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/763">https://benyehuda.org/read/763</a></div></body>