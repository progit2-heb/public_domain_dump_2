<h1>[מוֹלַדְתִּי, כְּיֶלֶד רַךְ]</h1>
ישראל חצקביץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>מוֹלַדְתִּי, כְּיֶלֶד רַךְ לִי אַתְּ –</p>
<p>מַצְמִיחָה תִּקְוֹות וּמְפִיחָה יֵאוּשׁ.</p>
<p>בְּכֶרֶם־טִפּוּחַי גִּדַּלְתְּ</p>
<p>גַּם עֵנָב וְגַם בָּאוּשׁ.</p>
</blockquote>
<blockquote>
<p>וַאֲנִי שָֹשֹ לְשִֹגְשֹוּגֵךְ</p>
<p>וְחוֹרֵז כָּל שְׁתִיל, כָּל צְרִיף</p>
<p>לְמַחֲרֹזֶת הַתִּקְווֹת, וְהוֹגֶה</p>
<p>בְּגֶשֶׁם נִחוּמִים יַרְעִיף.</p>
</blockquote>
<blockquote>
<p>וַאֲנִי תּוֹהֶה אִמָּא, בְּלֵילוֹת יָרֵחַ, –</p>
<p>אֵיזֶה סוֹד צָפוּן, מַה נִרְקָם שָׁם</p>
<p>בְּאַפְלוּלִית קַשְׁתוֹת קִמְרוֹנַיִךְ?</p>
</blockquote>
<blockquote>
<p>וּבִימֵי הַשֶּׁמֶשׁ, בַּהֲלוֹם אַלְפֵי פַּטִּישָׁיו,</p>
<p>בְּהִתּוֹז אוֹרֵי־אוֹרוֹת מִּכִּבְשָׁנַיִךְ –</p>
<p>מַה בְּשֹוֹרָה הַכּוּר הַזֶּה יָרִיעַ?</p>
</blockquote>
<p>אפריל 1937</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24841">https://benyehuda.org/read/24841</a></div></body>