<h1>רַכֶּבֶת</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>סוּרָה־נָא מַהֵר הַצִּדָּה,</p>
<p>פַּנֵּה דֶרֶךְ נָא מַהֵר,</p>
<p>הִנֵּה בָּאָה הָרַכֶּבֶת,</p>
</blockquote>
<blockquote>
<p>תַּךְ־תַּךְ־תַּךְ־תַּךְ – הִזָּהֵר!</p>
</blockquote>
<blockquote>
<p>וְהָרַכֶּבֶת, רְאֵה־נָא פֶּלֶא,</p>
<p>בְּלִי פַּסִּים נוֹסַעַת הִיא.</p>
<p>כָּל קָרוֹן הוּא יֶלֶד, יֶלֶד,</p>
<p>וְכָל יָד שַׁרְשֶׁרֶת הִיא.</p>
</blockquote>
<blockquote>
<p>הַקְּרוֹנוֹת מָה רַבּוּ, רַבּוּ,</p>
<p>גַּלְגַּלִּים – רַגְלַיִם הֵם.</p>
<p>וּבָרֹאשׁ, הַבִּיטָה, יֶלֶד, –</p>
<p>הַקַּטָּר נוֹשֵׁף, נוֹשֵׁם.</p>
</blockquote>
<blockquote>
<p>טוּ־טוּ־טוּ – צִפְצוּף שָׁמַעְתָּ?</p>
<p>הָרַכֶּבֶת כְּבָר קְרוֹבָה,</p>
<p>תַּךְ־תַּךְ־תַּךְ־תַּךְ – הָרַגְלַיִם;</p>
<p>ס–ס–ס–: עֲמֹד, תַּחֲנָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24440">https://benyehuda.org/read/24440</a></div></body>