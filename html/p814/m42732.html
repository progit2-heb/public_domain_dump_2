<h1>[בְּטֶרֶם]</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בְּטֶרֶם רָאַתְךָ עֵינִי הַמְיַחֶלֶת,</p>
<p>בְּטֶרֶם אִמַּצְתִּיךָ אֶל לוּחַ לִבִּי,</p>
<p>בִּטְהָר־חֲלֹמִי כְּבָר צָהַלְתָּ, פִּרְפַּרְתָּ –</p>
<p>בְּנִי.</p>
</blockquote>
<blockquote>
<p>בְּטֶרֶם אָעֵז הַאֲמֵן כִּי תָבוֹאָה,</p>
<p>לִפְנֵי אֶשְׁאָלְךָ בִּדְמָמָה מִיּוֹצְרִי,</p>
<p>שָׂשׂ לִקְרָאתְךָ כְּאֶל שֶׁמֶשׁ יוֹקֶדֶת</p>
<p>קִרְבִּי.</p>
</blockquote>
<blockquote>
<p>וְאִם כִּי יָדַעְתִּי, אַתָּה עוֹד אֵינֶךָ,</p>
<p>עֻלַּפְתָּ כֻּלְּךָ מָחָר עַרְפִלִּי,</p>
<p>כָּל גִּיד בִּי בִּשֵּׂר בִּרְנָנָה אֶת בּוֹאֶךָ –</p>
<p>יַלְדִּי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42732">https://benyehuda.org/read/42732</a></div></body>