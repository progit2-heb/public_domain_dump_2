<h1>רוּחַ, רוּחַ</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רוּחַ, רוּחַ עַזְפָּנִית,</p>
<p>רוּחַ, רוּחַ חֻצְפָּנִית,</p>
<p>וִילוֹנוֹת מַפְשֶׁלֶת,</p>
<p>בַּחַלּוֹן אַתְּ מִסְתַּכֶּלֶת,</p>
<p>וַאֲפִלּוּ</p>
<p>וַאֲפִלּוּ</p>
<p>רְשׁוּת אֵינֵךְ שׁוֹאֶלֶת.</p>
</blockquote>
<blockquote>
<p>לֹא מֻזְמֶנֶת, לֹא אוֹרַחַת,</p>
<p>כָּל הָאֲרוֹנוֹת פּוֹתַחַת,</p>
<p>וְשִׂמְלָה יָפָה בּוֹחֶרֶת,</p>
<p>וּמִיָּד בָּהּ מִתְגַּנְדֶּרֶת,</p>
<p>וַאֲפִלּוּ</p>
<p>וַאֲפִלּוּ</p>
<p>לִי תּוֹדָה אֵינֵךְ אוֹמֶרֶת.</p>
</blockquote>
<blockquote>
<p>וְסַקְרָנִית וּמִתְחַנֶּפֶת,</p>
<p>בַּסְּפָרִים מְדַפְדֶּפֶת,</p>
<p>וְקוֹרֵאת בָּם עוֹד וְעוֹד,</p>
<p>מוֹצִיאָה אֶת הַסּוֹדוֹת,</p>
<p>וַאֲפִלּוּ</p>
<p>וַאֲפִלּוּ</p>
<p>מְגַלָּה בְּרֹאשׁ חוּצוֹת.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24346">https://benyehuda.org/read/24346</a></div></body>