<h1>בֶּן־אַרְבַּע</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>פַּנּוּ דֶרֶךְ, מִי זֶה בָּא?</p>
<p>– אָנֹכִי הוּא, בֶּן־אַרְבַּע!</p>
<p>יֵשׁ הַיּוֹם לִי יוֹם־הֻלֶּדֶת</p>
<p>וְאִמִּי טְרוּדָה, עוֹבֶדֶת,</p>
<p>הִיא טוֹרַחַת וְאוֹפָה</p>
<p>לִכְבוֹדִי עוּגָה יָפָה.</p>
</blockquote>
<blockquote>
<p>מִתְנוֹסֶסֶת הָעוּגָה,</p>
<p>אַךְ אוֹמְרִים לִי: – אַל תִּגַּע!</p>
<p>קֹדֶם יֵשׁ לִפְתֹּר חִידָה,</p>
<p>אִם חָכַמְתָּ אָז תֵּדַע:</p>
<p>מַה כָּתוּב עַל הָעוּגָה?</p>
<p>אַךְ אֲנִי אֵינִי טִפֵּשׁ</p>
<p>וְיוֹדֵעַ לְנַחֵשׁ:</p>
<p>שׁוֹקוֹלַד, שְׁקֵדִים, רִבָּה,</p>
</blockquote>
<blockquote>
<p>כְּתֹבֶת־נֹפֶת: בֶּן־אַרְבַּע!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24444">https://benyehuda.org/read/24444</a></div></body>