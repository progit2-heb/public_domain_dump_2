<h1>"כּוֹכָבָה"</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לְדוֹדָתִי יֵשׁ עֵז קְטַנָּה,</p>
<p>זְרִיזָה וְשׁוֹבֵבָה.</p>
<p>לְדוֹדָתִי עֵז חֲמוּדָה,</p>
<p>וּשְׁמָהּ הוּא “כּוֹכָבָה”.</p>
</blockquote>
<blockquote>
<p>לָבָן וְצַח שְׂעַר הָעֵז,</p>
<p>נָקוּד בִּשְׁחוֹר קְטִיפָה,</p>
<p>מַמָּשׁ כִּשְׁמָהּ הִיא: כּוֹכָבָה,</p>
<p>וּבָעִזִּים יָפָה.</p>
</blockquote>
<blockquote>
<p>חָלָב טָעִים, חָלָב לָרֹב</p>
<p>שׁוֹפַעַת “כּוֹכָבָה”,</p>
<p>וְדוֹדָתִי מַעֲדַנִּים</p>
<p>תָּכִין מֵחֲלָבָהּ.</p>
</blockquote>
<blockquote>
<p>וַחֲכָמָה הִיא “כּוֹכָבָה”,</p>
<p>שְׁנִיָּה דוֹמָה לָהּ – אָיִן!</p>
<p>בָּאִים אוֹרְחִים אֶל דּוֹדָתִי –</p>
<p>תִּתֵּן חָלָב כִּפְלַיִם!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24339">https://benyehuda.org/read/24339</a></div></body>