<h1>[שָׁנִים הִתְנַפְנְפוּ]</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שָׁנִים הִתְנַפְנְפוּ מֵאֲחוֹרֵי כְתֵפַיִךְ</p>
<p>כְּהִתְעוֹפֵף כַּנְפֵי הַפַּרְפָּרִים,</p>
<p>וְזִכְרֵי יָמִים עֲלֵי דְרָכַיִךְ</p>
<p>בְּעֵינֵךְ הִכְחִילוּ כִבְקָרִים.</p>
</blockquote>
<blockquote>
<p>עַל גַּבֵּךְ הִצְלִיפוּ לָךְ יָמַיִךְ</p>
<p>וְנִתְלוּ עֲלֵי כְתֵפֵךְ בְּכָל כָּבְדָם –</p>
<p>אַתְּ צָחַקְתְּ בְּלֹבֶן כָּל שִׁנַּיִךְ,</p>
<p>אַתְּ צָחַקְתְּ בְּכָל לִבֵּךְ הַתָּם.</p>
</blockquote>
<blockquote>
<p>צָחַקְתְּ… עַתָּה אִלְּמוֹת שְׂפָתַיִךְ</p>
<p>וְרֹאשֵׁךְ תָּלוּי בְּאֵין אוֹנִים.</p>
<p>הָרֶגַע הָאֶחָד כָּפָה עֻלּוֹ עָלַיִךְ</p>
<p>כָּבֵד וּמַר מִנֵּטֶל רַב־שָׁנִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42734">https://benyehuda.org/read/42734</a></div></body>