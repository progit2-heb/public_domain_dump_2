<h1>בַּיִת לַבֻּבָּה</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לַבֻּבָּה שֶׁלִּי בָּנִיתִי</p>
<p>בַּיִת קָט, בַּיִת קָט.</p>
<p>גַּג שָׁטוּחַ לוֹ עָשִׂיתִי</p>
<p>וּמַרְתֵּף־מִקְלָט.</p>
</blockquote>
<blockquote>
<p>חֲדָרִים יָפִים בַּבַּיִת</p>
<p>עַד מְאֹד, עַד מְאֹד.</p>
<p>חַלּוֹנוֹת קְטַנִּים כְּזַיִת,</p>
<p>וְגַם וִילָאוֹת.</p>
</blockquote>
<blockquote>
<p>עַל הַגַּג, עַל הַשָּׁטוּחַ,</p>
<p>מִדֵּי יוֹם מִדֵּי יוֹם,</p>
<p>בֻּבָּתִי תִּשְׁכַּב לָנוּחַ,</p>
<p>עֵת יָפוּג הַחֹם.</p>
</blockquote>
<blockquote>
<p>אַזְעָקָה אִם תַּפְחִידֶנָּה,</p>
<p>אֲוִירוֹן, אֲוִירוֹן,</p>
<p>לַמַּרְתֵּף חִישׁ אוֹרִידֶנָּה</p>
<p>וְאַשְׁכִּיב לִישׁוֹן.</p>
</blockquote>
<blockquote>
<p>לָהּ גַּם שָׁם מִטָּה קְטַנְטֹנֶת</p>
<p>עִם כִּלָּה, עִם כִּלָּה.</p>
<p>לֶחֶם וְרִבָּה טִפֹּנֶת –</p>
<p>אֲרוּחָה קַלָּה.</p>
</blockquote>
<blockquote>
<p>כָּךְ בָּנִיתִי אֶת הַבַּיִת</p>
<p>בְּחָכְמָה, בְּחָכְמָה.</p>
<p>לְשָׁלוֹם יָפֶה הַבַּיִת</p>
<p>וּלְמִלְחָמָה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24333">https://benyehuda.org/read/24333</a></div></body>