<h1>יִצְחָק הַצַּיָּר</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>דַּף נְיָר לָבָן חָלָק</p>
<p>סָח־אָמַר לוֹ לְיִצְחָק:</p>
<p>בּוֹא צַיְּרֵנִי, יֶלֶד טוֹב,</p>
<p>צִיּוּרִים יָפִים לָרֹב.</p>
</blockquote>
<blockquote>
<p>כָּל אֲשֶׁר תִּרְצֶה – צַיֵּר,</p>
<p>בַּיִת, רֶפֶת וְגָדֵר,</p>
<p>סוּס וָרֶכֶב, שֶׂה וּגְדִי</p>
<p>תְּצַיֵּר לִי, מַחְמַדִּי.</p>
</blockquote>
<blockquote>
<p>וְיִצְחָק מִיָּד מוּכָן,</p>
<p>חִישׁ יוֹשֵׁב אֶל הַשֻּׁלְחָן,</p>
<p>וּמְצַיֵּר עַל הַנְּיָר</p>
<p>צִיּוּרִים כְּיַד־צַיָּר.</p>
</blockquote>
<blockquote>
<p>הִסְתַּכְּלוּ: הִנֵּה רְחוֹב,</p>
<p>וְאוּלַי זֶה יָם וָחוֹף?</p>
<p>וְאוּלַי אָבִיו – אִמּוֹ?</p>
<p>וְאוּלַי… יִצְחָק עַצְמוֹ?</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24328">https://benyehuda.org/read/24328</a></div></body>