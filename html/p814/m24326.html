<h1>יָדִיד קָטָן</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָדִיד קָטָן בִּקֵּר אֶצְלִי,</p>
<p>זַאֲטוּט נְבוֹן־מַבָּט.</p>
<p>עַלִּיז הֵצִיץ לוֹ פֹּה וָשָׁם,</p>
<p>וְגַם יָשַׁב מְעָט.</p>
</blockquote>
<blockquote>
<p>וְהוּא סִפֵּר לִי וְסִפֵּר</p>
<p>עַל הָא וְגַם עַל דָּא,</p>
<p>כָּל זֶה חָשׁוּב מְאֹד־מְאֹד</p>
<p>כִּי גַם אֲנִי אֵדַע.</p>
</blockquote>
<blockquote>
<p>עַל צִפֳּרִים וְצִיּוּרִים,</p>
<p>עַל רֶכֶב וְגַלְגַּל,</p>
<p>וְעַל אֲשֶׁר הָיֹה יִהְיֶה</p>
<p>מָחָר, לִכְשֶׁיִּגְדַּל.</p>
</blockquote>
<blockquote>
<p>עַכְשָׁו צָרִיךְ לָרוּץ מַהֵר,</p>
<p>הֵן כֹּה קָצָר הַיּוֹם,</p>
<p>וְיֵשׁ הַרְבֵּה עוֹד לַעֲשׂוֹת,</p>
<p>עַל־כֵּן שָׁלוֹם, שָׁלוֹם!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24326">https://benyehuda.org/read/24326</a></div></body>