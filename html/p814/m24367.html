<h1>שִׁיר הַסַּנְדְּלָר</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שִׁיר חָדָשׁ הַיּוֹם יִהְיֶה לִי,</p>
<p>נַעֲלַיִם לְרָחֵלִי.</p>
<p>נַעַל יֹפִי, נַעַל חֵן,</p>
<p>נֶחְמָדוֹת הֵן גַּם שְׁתֵּיהֶן.</p>
</blockquote>
<blockquote>
</blockquote>
<blockquote>
<p>נַעַל מַבִּיטָה יָמִינָה,</p>
<p>הָבָה וְנִקְרָא לָהּ: מִינָה.</p>
<p>נַעַל מַבִּיטָה רַק שְׂמֹאלָה,</p>
<p>וְעַל כֵּן נִקְרָא לָהּ: אוֹלָה.</p>
</blockquote>
<blockquote>
<p>חֲזָקוֹת הַנַּעֲלַיִם,</p>
<p>אוֹהֲבוֹת גַּם בֹּץ גַּם מַיִם,</p>
<p>לֹא בִּצָּה וְלֹא שְׁלוּלִית</p>
<p>אֶת הַנַּעַל לֹא תַפְחִיד.</p>
</blockquote>
<blockquote>
<p>וְקַלּוֹת הַנַּעֲלַיִם,</p>
<p>חִישׁ טָסוֹת בְּלֹא כְּנָפַיִם,</p>
<p>נַעַל־שַׁעַל אָצָה חִישׁ,</p>
<p>לֹא יַשִּׂיג אוֹתָהּ אַף אִישׁ.</p>
</blockquote>
<blockquote>
<p>מִי עוֹד, מִי עוֹד כְּרָחֵלִי,</p>
<p>עַל מְלַאכְתִּי יָפֶה יוֹדֶה לִי?</p>
<p>עוֹד דְפִיקָה בְּפַטִּישִׁי –</p>
<p>דַּי, גָּמַרְתִּי! תִּתְחַדְּשִׁי!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24367">https://benyehuda.org/read/24367</a></div></body>