<h1>הַצִּפּוֹר וְהַצַּיָּד</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִנֵּה־הִנֵּה צִפּוֹר קְטַנָּה</p>
<p>עַל שִׂיחַ בַּגִּנָּה.</p>
<p>רוֹצָה לָעוּף,</p>
<p>רוֹצָה לָשׁוּב</p>
<p>הַבַּיְתָה אֶל קִנָּהּ.</p>
</blockquote>
<blockquote>
<p>וְשָׁם עוֹמֵד־מֵצִיץ צַיָּד,</p>
<p>אוֹרֵב לָהּ מִן הַצַּדִ.</p>
<p>צִפּוֹר, זִכְרִי,</p>
<p>הִזָהֲרִי,</p>
<p>פֶּן תִּלָּכְדִי מִיָּד!</p>
</blockquote>
<blockquote>
<p>צִפּוֹר קְטַנָּה כָּנָף פָּרְשָׂה.</p>
<p>כִּמְעַט וְנִתְפְּסָה!</p>
<p>שְׂאִי, צִפּוֹר,</p>
<p>כָּנָף לַחֲזֹר</p>
<p>הַבַּיְתָה בְּטִיסָה!</p>
</blockquote>
<blockquote>
<p>צִפּוֹר־הַחֵן אַחַת־וּשְׁתַּיִם</p>
<p>פָּרְשָׂה כְּנָפַיִם.</p>
<p>וְהַצַּיָּד</p>
<p>נִשְׁאַר בָּדָד,</p>
<p>וְאֵין לוֹ צַיִד,</p>
<p>אָיִן.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24345">https://benyehuda.org/read/24345</a></div></body>