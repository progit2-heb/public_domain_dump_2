<h1>סֵפֶר לִי</h1>
פניה ברגשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>סֵפֶר לִי, סֵפֶר לִי,</p>
<p>מְבַדֵּחַ לְהַפְלִיא,</p>
<p>וְכָל דַּף, וְכָל דַּף</p>
<p>מִתְהַפֵּךְ בּוֹ מֵאֵלָיו.</p>
</blockquote>
<blockquote>
<p>כָּל תְּמוּנָה, כָּל תְּמוּנָה,</p>
<p>כִּמְסַפֶּרֶת וְעוֹנָה.</p>
<p>הִנֵה עֵז, הִנֵּה עֵז,</p>
<p>מֶה גוֹעָה בְּקוֹל עָלֵז.</p>
</blockquote>
<blockquote>
<p>הַפַּרְפָּר, הַפַּרְפָּר,</p>
<p>טָס לוֹ מִן הַדַּף לַכָּר.</p>
<p>הַכּוֹכָב, רְאוּ כּוֹכָב –</p>
<p>מַה זּוֹרֵחַ עַל פְּנֵי דַף.</p>
</blockquote>
<blockquote>
<p>גַּם צִפּוֹר… הַצִּפּוֹר</p>
<p>בְּסִפְרִי בְּשִׁיר תֵּעוֹר:</p>
<p>רוּחַ־נֹד, רוּחַ־נֹד,</p>
<p>לֹא תִּיעַף בּוֹ, לֹא תִּשְׁקֹט.</p>
</blockquote>
<blockquote>
<p>אֵיזֶה סֵפֶר, אֵיזֶה סֵפֶר,</p>
<p>כָּל הַיּוֹם בּוֹ אֲדַפְדֵּפָה,</p>
<p>עַד אִיעַף… כְּשֶׁאִיעַף –</p>
<p>נָם סִפְרִי עַל כָּל דַּפָּיו.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24327">https://benyehuda.org/read/24327</a></div></body>