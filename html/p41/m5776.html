<h1>קִינָה</h1>
נפתלי הרץ אימבר
<body align="right" dir="rtl"><div align="right" dir="rtl"><!DOCTYPE html>
<body>
<p>(עַל מוֹת הרח“ג ר' נָתַן בָ”ר מָרְדְּכַי אַדְלֶר הַכֹּהֵן)</p>
<blockquote>
<p>נֵר אֱלהִים בְּמִקְדָּשׁ-אֶל כָּבָה,</p>
<p>תַּם שֶׁמֶן הַחַיִּים.</p>
<p>נִשְׁמַת אָדָם דָּגוּל מֵרְבָבָה</p>
<p>אוֹיָה, עֲלֹתָהּ שָׁמַיִם.
מֵאוֹרֵנוּ כָּבָה, אֵיךְ נֵלְכָה?</p>
<p>רֹאשֵׁנוּ בֶּעָפָר, עֵינֵינוּ בַּחֲשֵכָה,</p>
<p>דֶּגֶל יְשֻׁרוּן, נֵס שָׁמַיִם</p>
<p>כִי נָפַל – נִסְפֹּק כַּפָּיִם.
אַרְבָּעִים שָׁנָה, כַּאֲבִי נְבִיאֵינוּ</p>
<p>דֶרֶךְ ד' הוֹרָה לָנוּ,</p>
<p>לַתּוֹרָה, לַתְּעוּדָה הֵאִיר עֵינֵינוּ</p>
<p>עֹז הָאֱמוּנָה הֵקִים בָּנוּ,</p>
<p>רוֹעֶה נֶאֱמָן, עַל מִי נָטַשְׁתָּ הַצֹּאן?
הַנֶּשֶׁר הַגָּדוֹל בַּעַל כְנָפַיִם,</p>
<p>כֹהֵן מוֹרֶה לִצְדָקָה אַיֵהוּ?</p>
<p>הֶעֱלָה אֵבֶר לִמְרוֹמֵי שָׁמַיִם</p>
<p>נֶצַח קִנּוֹ, וּבַל עוֹד נִרְאֵהוּ.</p>
<p>זִיו הוֹדוֹ עוֹד יִזְרַח כַּשֶּׁמֶשׁ בָּאָבִיב</p>
<p>לָנוּ, אַךְ לָנוּ, חֲשֵׁכָה מִסָּבִיב.</p>
</blockquote>
<p>(חבצלת, תר"ן, גל. 16)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5776">https://benyehuda.org/read/5776</a></div></body>