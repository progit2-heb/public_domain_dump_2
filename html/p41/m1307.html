<h1>מִשְׁמַר הַיַּרְדֵּן</h1>
נפתלי הרץ אימבר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כְּקוֹל רַעַם בַּשָּׁמַיִם</p>
<p>קוֹל חוֹצֵב לֶהָבוֹת</p>
<p>קוֹל קוֹרֵא מִירוּשָׁלַיִם:</p>
<p>חוּשׁוּ לְאֶרֶץ הָאָבוֹת,</p>
<p>לַיַּרְדֵּן, לַיַּרְדֵּן אֵתָיוּ,</p>
<p>עֲשׂוּ מִקּוֹרוֹת מַעְבָּרוֹת,</p>
<p>מְקוֹם נָהָר פְּלָגָיו יֶהֱמָיוּ</p>
<p>הַעֲמִידוּ שָׁם מִשְׁמָרוֹת.</p>
<p>חֶרֶב לַד' וּלְאַרְצֵנוּ,</p>
<p>בַּיַּרְדֵּן שָׁם מִשְׁמַרְתֵּנוּ.</p>
</blockquote>
<blockquote>
<p>הֵרָגְעִי, אֶרֶץ אֲהוּבָה,</p>
<p>נַחְנוּ לֹא נֵרָגֵעַ,</p>
<p>בַּל נִתְּנֵךְ הֱיוֹת עֲזוּבָה,</p>
<p>עֵת קוֹל שׁוֹפָר יִשָָּמֵעַ,</p>
<p>בְּחַי־הָעוֹלָם נִשָּׁבֵעַ,</p>
<p>גַּם נִתְקַע כַּפֵּנוּ</p>
<p>עֵת קוֹל שׁוֹפָר יִשָּׁמֵעַ,</p>
<p>אָז נָרִימָה דִגְלֵנוּ</p>
<p>חֶרֶב לַד' וּלְאַרְצֵנוּ,</p>
<p>בַּיַּרְדֵּן שָׁם מִשְׁמַרְתֵּנוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1307">https://benyehuda.org/read/1307</a></div></body>