<h1>[מִקַּרְנֵי הַשֶׁמֶשׁ עֵת יִנָּהִרוּ]</h1>
נפתלי הרץ אימבר
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>מִקַּרְנֵי הַשֶׁמֶשׁ עֵת יִנָּהִרוּ,</p>
<p>צוּרַת אָדָם תְּחֻקֶּה עַל לוּחַ,</p>
<p>הַבֵּט אוֹתוֹתָיו לֹא יְנַכֵּרוּ,</p>
<p>סֵמֶל הַגֵּו וּתְכוּנַת הָרוּחַ.</p>
<p>הוֹד וְהָדָר אוֹתְךָ יְפָאֵרוּ</p>
<p>אֶרְאֶה תְּמוּנָתְךָ בַּשָּׁשַׁר מָשׁוּחַ</p>
<p>אוֹתוֹתְךָ אוֹתוֹת לֹא יְשַׁקֵּרוּ</p>
<p>לִבְּךָ כִּלְבָבִי הִנְנִי בָּטוּחַ.</p>
<p>וַּמה שֶּׁמֶשׁ וְנֹגַהּ קַרְנֶיהָ,</p>
<p>מוּל בְּרַק הָאַהֲבָה תָּאִיר אֵלֵינוּ?</p>
<p>גַּם שֶׁמֶשׁ חָשְׁכָה בַּעֲרִיפֶיהָ</p>
<p>וְהָאַהֲבָה נֶצַח תָּאִיר דַרְכֵּנוּ.</p>
<p>מִי פֶתִי לֹא יָבִין דְבָרֶיהָ,</p>
<p>עֵת מֵרוּחָהּ תַּאֲצִיל עָלֵינוּ,</p>
<p>וּמִי חֵרֵשׁ לֹא יִשְׁמַע קוֹלֶהָ,</p>
<p>קוֹל הָאַהֲבָה בִּדְפֹק לִבֵּנוּ?</p>
</blockquote>
<blockquote>
<p>עֵת בָּדָד אֵשֵׁב בִּמְעוֹנִי,</p>
<p>עִמָּהּ אֶתְרוֹעֵעַ, אֶתְעַלֵּס בָּאֲהָבִים.</p>
<p>וּמָרוֹם אָעוּפָה בְּכַנְפֵי הֶגְיוֹנִי,</p>
<p>עִמִּי מְרַחֶפֶת בֵּין כּוֹכָבִים.</p>
<p>לֹא תַרְפֵּנִי בְּעִתּוֹת יְגוֹנִי</p>
<p>וּתְדַבֵּר לְפָנַי שָׂטֵי רְהָבִים,</p>
<p>אַחֲלַי – גַם אַתָּה כָּמוֹנִי</p>
<p>תֶּחֱסֶה בְּצִלָּה, בְּצֵל אַיֶּלֶּת־אֲהָבִים…</p>
</blockquote>
<p>ירושלים, תרמ"ד</p>
<div class="footnotes">
<hr/>
<ol>
<li id="fn:1">
<p>כשקבל תמונת שמריהו, אחיו שלח לו השיר זה. במכתב
הלואי לשיר: אחי היקר, בקבלי תמונתך צלחה עלי רוח השירה, והא 	לך. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/26013">https://benyehuda.org/read/26013</a></div></body>