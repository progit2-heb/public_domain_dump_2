<h1>הַתְּשִׁיעִי</h1>
נפתלי הרץ אימבר
<body align="right" dir="rtl"><div align="right" dir="rtl"><!DOCTYPE html>
<body>
<p>לקונן בקינה ידועה.</p>
<blockquote>
<p>גַּם נַחְנוּ יָצָאנוּ</p>
<p>אָז לַקְּרָב לַדֶּרֶךְ,</p>
<p>שִׁלְטֵי גִבּוֹרִים נָשָׂאנוּ,</p>
<p>הַחֶרֶב עֲלֵי יֶרֶךִ.</p>
<p>גְּדוּדֵינוּ פָּרְצוּ פֶרֶץ</p>
<p>בְּכָל עִיר וָפֶלֶךְ,</p>
<p>נוֹרָא הָיָה לְמַלְכֵי אֶרֶץ –</p>
<p>וַיְהִי בִישֻׁרוּן מֶלֶךְ.
וּמֵעֵת אֵל זוֹעֵם</p>
<p>פָּקַד עָלֵינוּ עֶבְרָתוֹ,</p>
<p>מֵאָז לִבֵּנוּ פוֹעֵם</p>
<p>נִשְׁתֶּה כּוֹס חֲמָתוֹ,</p>
<p>מֵאָז נְמִבְזִים וּקְטַנִּים</p>
<p>לָעַמִּים הָיִינוּ שָׁלָל,</p>
<p>רַכֵּי לֵב כַּשְׁפַנִּים,</p>
<p>כִּי לִבֵּנוּ חָלָל.
עַד בֹּא דְבָרוֹ</p>
<p>לְרַחֵם עַמּוֹ בַּצָּרָה,</p>
<p>לְהוֹפִיעַ בְּרֹב הֲדָרוֹ</p>
<p>בְּצִיּוֹן הַיְקָרָה,</p>
<p>עַד הָעֵת הַזֹּאת</p>
<p>נְקַוֶּה, נְצַפֶּה, נוֹחִילָה;</p>
<p>וְעַד יָבוא הָאוֹת…</p>
<p>“אֵיכָה יָשְׁבָה” נֵילִילָה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6268">https://benyehuda.org/read/6268</a></div></body>