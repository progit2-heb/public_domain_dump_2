<h1>הִנֵּנִי!</h1>
נפתלי הרץ אימבר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָמִים רַבִּים נֶחְשַׁבְתִּי כַּמֵּת,</p>
<p>אוֹיְבַי בִּשׂחוֹק עָלַי הֵרִיעוּ:</p>
<p>“בֶּעָפָר פִּיו! עוֹד לֹא יְדַבֵּר רְתֵת!”</p>
<p>כֵּן בִּשְׂחוֹק עָלַי הִשְׁמִיעוּ.
עוֹד חַי הִנֵּנִי, וְיָדִי שַׁלֶּטֶת,</p>
<p>עוֹד כֹּחִי בְמָתְנַי, וְאוֹנִי בִשְׁרִירִי,</p>
<p>וּפְרָעוֹת בְּעַמִּי עֵת עֵינִי מַבֶּטֶת</p>
<p>אַרְעִים בְּקוֹלִי, קוֹל שִׁירִי.
אָסִיר הַמַּסֵכָה, אֲגַלֶּה הַלּוֹט</p>
<p>מֵעַל פְּנֵי הַצְּבוּעִים הַחֲנֵפִים.</p>
<p>בַּל יִתְחַבְּאוּ בַמַּסְוֶה עוֹד</p>
<p>מוֹרְדֵי הָאוֹר אֵלֶּה הָעֲטַלֵּפִים…
לְעָרְמָתָם וְזִמָּתָם אָשִׂים קֵץ,</p>
<p>לְאַל – כָּל הַבְלֵי חֲלֹמוֹתָם…</p>
<p>עַל קַסְתִּי מִלָּתִי אֶדְרוֹךְ כַּחֵץ</p>
<p>בְּלִבָּם אוֹרֶה, חֶרֶב מַכּוֹתָם.
אַכֵּם אֲהֻמֵּם, יִפְּלוּ חֲלָלִים,</p>
<p>וּבְמַפֶּלֶת שׂוֹנְאַי תִּרְאֶה עֵינִי,</p>
<p>רַבִּים יִרְאוּ, הֵם כָּלִים,</p>
<p>יֵדְעוּ כִּי עוֹד חַי הִנֵּנִי!</p>
</blockquote>
<p>תרנ"ב.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3195">https://benyehuda.org/read/3195</a></div></body>