<h1>אַזְכָּרוֹת נְשָׁמוֹת</h1>
נפתלי הרץ אימבר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בְּחֹדֶשׁ הָאָבִיב בַּשָּׁנָה שֶׁעָבְרָה,</p>
<p>בְּיוֹם אַחֲרוֹן לְחַג זְמַן חֵרוּתֵנוּ;</p>
<p>בָּאָה הַשְּׁמוּעָה כְּסוּפָה וּסְעָרָה,</p>
<p>מֵאֶנְקַת צָרַת גּוֹלֵי אַחֵינוּ.</p>
</blockquote>
<blockquote>
<p>אֵיךְ שָׁם בְּאֶרֶץ רוּסִיָּה,</p>
<p>אֶרֶץ מַרְשַׁעַת, אֶרֶץ הַדָּמִים;</p>
<p>בְּעִיר קִישִׁינוֹב, עִיר הוֹמִיָּה,</p>
<p>נָפְלוּ עֲלֵי יַעֲקֹב הַתָּמִים.</p>
</blockquote>
<blockquote>
<p>פִּרְאֵי צַר הַצּוֹרֵר, חֲזִירֵי יַעַר,</p>
<p>בְּאָהֳלֵי שֵׁם לַעֲשׂוֹת הֵרֵעוּ;</p>
<p>הָרְגוּ, טָבְחוּ זָקֵן וָנָעַר</p>
<p>וְנָשִׁים הָרוֹת בִּטְנָן בִּקֵּעוּ.</p>
</blockquote>
<blockquote>
<p>הִבִּיט שַׁדַּי עַל צַר וּמַעֲשֵׂי יָדָיו</p>
<p>פֹּעַל פָּעַל עֲלֵי אֲדָמָה;</p>
<p>לִנְקֹם נִקְמַת דַּם עֲבָדָיו,</p>
<p>עָטָה כַּמֵּזַח חֶרֶב הַנְּקָמָה.</p>
</blockquote>
<blockquote>
<p>עַל רוּסִיָּה הֵבִיא אָסוֹן כַּסּוּפָה,</p>
<p>קָרָא מוֹעֵד לִשְׁבֹּר בַּחוּרָיו;</p>
<p>יַפַּן לָחַם בְּמִלְחֲמוֹת תְּנוּפָה,</p>
<p>וּבְמַיִם צָלַל צִיָּהּ וְאַדִּירָיו.</p>
</blockquote>
<p>* * *</p>
<blockquote>
</blockquote>
<blockquote>
<p>יֵדְעוּ הַגּוֹיִם, יְסַפְּרוּ לַדּוֹרוֹת,</p>
<p>כִּי נִקְמָתְךָ לַחֶרֶב תַּגִּירֵם;</p>
<p>וּדְמֵי עֲבָדֶיךָ, נְשָׁמוֹת טְהוֹרוֹת,</p>
<p>בְּצֵל כְּנָפֶיךָ, שַׁדַּי — תַּסְתִּירֵם…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/25822">https://benyehuda.org/read/25822</a></div></body>