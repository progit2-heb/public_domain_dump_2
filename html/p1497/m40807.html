<h1>[אַחַי רֵעַי אַיָּם? מַהֵר נָא רוּצוּ]</h1>
הלל דה לה טורה
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Lelio della Torre</p>
</blockquote>
<p>[נולד בקוּנֵיאוֹ (Cuneo) בפלך פְּיֶמוֹנְטֵי בשנת 1805 ומת בפַּדוֹבָה בשנת 1871]</p>
<blockquote>
</blockquote>
<p>– – – –   – – – –   – – –</p>
<blockquote>
</blockquote>
<blockquote>
<p>אַחַי רֵעַי אַיָּם? מַהֵר נָא רוּצוּ,</p>
<p>יֶדְכֶם מִלֵּאתִי טוֹב, נָא תוֹשִׁיעֵנִי.</p>
<p>גַּלְגַּל עִתִּי נֶהְפַּךְ וַיַּשְׁלִיכֵנִי,</p>
<p>כִּסְלִי שַׁתִּי בָכֶם, מָה לִי תָעוּצוּ.</p>
</blockquote>
<blockquote>
<p>אַךְ מֶה? עֹרֶף תַּפְנוּ, מִנִּי תָפוּצוּ,</p>
<p>תַּלְעִיגוּ לִי, כָּל־רֵעַ יַעַזְבֵנִי?</p>
<p>הָהּ לֹא רֵעַי (מַסְוֶה יִפֹּל מִמֶּנִי)</p>
<p>רֵעֵי שַׁלְוָתִי הֵמָּה, בִּי יָקוּצוּ.</p>
</blockquote>
<blockquote>
<p>אֶתְמוֹל עֵת בִּדְבִיר־עֹנֶג צוּף טָעָמְתִּי</p>
<p>סַבֻּנִי כָל־הַיּוֹם דִּגְלִי הֵנִיפוּ</p>
<p>לִשְׁקֹד עַל־דַּלְתוֹתַי כַּטַּל עַל־אָחוּ.</p>
</blockquote>
<blockquote>
<p>הַיּוֹם עַל־עֶזְרָתָם מִבְטַחִי שָׂמְתִּי</p>
<p>כִּי מַיִם זֵידוֹנִים נַפְשִׁי הֵצִיפוּ:</p>
<p>אֵין אִישׁ מֵהֶם, רֶגַע כֻּלָּם בָּרָחוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40807">https://benyehuda.org/read/40807</a></div></body>