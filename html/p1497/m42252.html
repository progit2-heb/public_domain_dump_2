<h1>[עַל־כֵּס חֻצַּב בַּצּוּר עַל־בָּמוֹת יָעַר]</h1>
הלל דה לה טורה
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<p>– – – –   – – – –   – – –</p>
<blockquote>
<p>עַל־כֵּס חֻצַּב בַּצּוּר עַל־בָּמוֹת יָעַר</p>
<p>לֹא תּוֹךְ חוֹמוֹת קִרְיָה עָצוּר בַּכֶּלֶא</p>
<p>כָּל־מַרְאֶה בִּלְבָבִי תִּמָּהוֹן יָעַר</p>
<p>וּבְקִרְבִּי גַם נַפְשִׁי תִשְׁתּוֹמֵם תֵּלֵא.</p>
</blockquote>
<blockquote>
<p>הָרֵי אַלְפִּי נֶגְדִּי מִשְׁכַּן הַסַּעַר</p>
<p>יָרִימוּ מֶצַח חַלָּמִישׁ הוֹי פֶּלֶא,</p>
<p>תַּחְתֵּנִי כִּכָּר רָב וּקְרִיּוֹת שַׁעַר</p>
<p>וּפְרָזוֹן וּנְהַר פּוֹ: מִי בָרָא אֵלֶּה.</p>
</blockquote>
<blockquote>
<p>וּסְבִיבוֹתַי גִּבְעוֹת־עַד תִּתְנַשֶּׂאנָה</p>
<p>עַד־כּוֹכָבִים, וּבְגֵיא רַבָּה תִכְלֶינָה</p>
<p>וּשְׁדֵמוֹת וּכְרָמִים אֶל־רֹאשָׁן כֶּתֶר.</p>
</blockquote>
<blockquote>
<p>מִי בָרָא אֵל, יַד מִי עֵינַי תִּצְפֶּינָה?</p>
<p>הַבְמִישׁוֹר מוֹשָׁבוֹ, עַל הָרֵי־בֶתֶר?</p>
<p>פֶּתִי לוֹ הִשְׁתּוֹחַח, הוּא יוֹשֵׁב סֵתֶר.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42252">https://benyehuda.org/read/42252</a></div></body>