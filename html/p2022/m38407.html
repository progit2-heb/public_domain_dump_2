<h1>[מֶלֶךְ תָּר כָּל סִתְרֵי גְנָזִים] (רהיט)</h1>
קלונימוס בן משה הזקן
<body align="right" dir="rtl"><div align="right" dir="rtl"><!DOCTYPE html>
<body>
<p>[מלוּקָה בפלך טוֹסְקָנָה, חי באמצע המאה העשירית]</p>
<blockquote>
</blockquote>
<p><strong>רָהִיט לְשַׁחֲרִית יוֹם הַכִּפּוּרִים</strong></p>
<blockquote>
<p>וּבְכֵן מִי לֹא יִרָאֲךָ מֶלֶךְ.</p>
</blockquote>
<blockquote>
<p>מֶלֶךְ תָּר כָּל סִתְרֵי גְנָזִים</p>
<p>שִׁמְךָ יִתְפָּאֵר נֶצַח חֲכַם הָרָזִים.</p>
</blockquote>
<blockquote>
<p>מֶלֶךְ רִבּוֹתֵי רֶכֶב מַחֲנוֹת קְדוֹשֶׁיךָ</p>
<p>קְרוֹבֶיךָ יֹאמְרוּ נוֹרָא אֱלֹהִים מִמִּקְדָּשֶׁיךָ.</p>
</blockquote>
<blockquote>
<p>מֶלֶךְ צָר לִכְבוֹדוֹ כָל יְצוּרִים</p>
<p>פְּלִיאַת מַעֲשָׂיו יוֹדְעִים כְּאִישׁוֹן נְצוּרִים.</p>
</blockquote>
<blockquote>
<p>מֶלֶךְ עִזּוּז וְגִבּוֹר לָעַד יִתְהַלָּל</p>
<p>סֶלָּה מֶלֶךְ הַכָּבוֹד גָּדוֹל וּמְהֻלָּל.</p>
</blockquote>
<blockquote>
<p>מֶלֶךְ נוֹרְאוֹת תְּהִלָּתוֹ מָלְאָה הָאָרֶץ</p>
<p>מָרוֹם וְקָדוֹשׁ נוֹרָא לְמַלְכֵי אָרֶץ.</p>
</blockquote>
<blockquote>
<p>מֶלֶךְ לִגְדֻלָּתוֹ אֵין חֵקֶר וְקִצְבָּה</p>
<p>כָּבוֹד בְּהֵיכָלוֹ תְבַשֵּׂר צָבָא נִצְבָּא.</p>
</blockquote>
<blockquote>
<p>מֶלֶךְ יְמִינוֹ תָרוֹם יָדוֹ תָעוֹז</p>
<p>טְהוֹרִים יַאְדִּירוּ טוֹב יְיָ לְמָעוֹז.</p>
</blockquote>
<blockquote>
<p>מֶלֶךְ חֲסִין יָהּ נֶאְדָּר בַּקֹּדֶשׁ</p>
<p>זַכִּים יִשְׁתַּחֲווּ לַיְיָ בְּהַדְרַת קֹדֶשׁ.</p>
</blockquote>
<blockquote>
<p>מֶלֶךְ וֶאֱמֶת יְיָ לְעוֹלָם הַלֲלוּיָהּ</p>
<p>הִלּוּל עָשׂוֹר כֹּל הַנְּשָׁמָה תְּהַלֵּל יָהּ.</p>
</blockquote>
<blockquote>
<p>מֶלֶךְ דּוֹבֵר צֶדֶק מַגִּיד מֵישָׁרִים</p>
<p>גְּזֵרוֹתָיו תּוֹרוֹת אֱמֶת וּמִשְׁפָּטִים יְשָׁרִים.</p>
</blockquote>
<blockquote>
<p>מֶלֶךְ בָּרוּךְ בְּפִי כָל גְּוִיָּה</p>
<p>אַדֶּרֶת תִּפְאַרְתּוֹ בְּרוֹם וְתַחַת חֲווּיָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38407">https://benyehuda.org/read/38407</a></div></body>