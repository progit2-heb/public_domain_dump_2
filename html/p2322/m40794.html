<h1>נֶגֶד הַצַּחְקָנִים: אֹמַר בְּחָפְזִי עַל־שְׂחֹק הַקַּרְטִי</h1>
חזקיה דוד אבולעפיה
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Ezechia David Bolaffio</p>
</blockquote>
<p>[חי במחצית השניה של המאה הי"ח בטְרִיֶּסְטֵי]</p>
<blockquote>
</blockquote>
<blockquote>
<p>– – – ͝ –   – – – ͝ –   – – –</p>
</blockquote>
<blockquote>
<p>אֹמַר בְּחָפְזִי עַל־שְׂחֹק הַקַּרְטִי</p>
<p>"אָרוּר אֱנוֹשׁ אוֹבֵד זְמָן וָרָגַע</p>
<p>אֵלָיו יְאֻנֶּה רַע וְיִקְרַב נָגַע"</p>
<p>כָּל־זֶה בְּנִסְיוֹנִי אֲנִי הִכַּרְתִּי.</p>
</blockquote>
<blockquote>
<p>פֶּסֶל וּמַסֵּכָה שְׂחֹק לַגֶּבֶר</p>
<p>יִקְרָא בְּשֵׁם בַּעַל וְיִשְׁאַל עֵזֶר</p>
<p>שָׂטָן וְכָל־חֵילוֹ וְנוֹשֵׂא נֵזֶר</p>
<p>סוּסִים עֲבָדִים הֵם יְהִי לוֹ שֵׂבֶר.</p>
</blockquote>
<blockquote>
<p>גֶּבֶר אֲשֶׁר שׂוֹחֵק בְּיוֹם וָעֶרֶב</p>
<p>יִדְמֶה לְאִישׁ שִׁכּוֹר אֱוִיל וָפֶתִי</p>
<p>צוֹעֵק “תְּנוּ יַיִן אֲהָהּ צָמֵאתִי”</p>
<p>יוֹסִיף וְלֹא יֶחְדַּל וְיִשְׁתֶּה הֶרֶב.</p>
</blockquote>
<blockquote>
<p>יִשְׂחַק כְּסִיל יוֹם יוֹם בְּאִישׁוֹן לָיִל</p>
<p>יָשׁוּב לְבֵיתוֹ רֵיק וְתַם הַכֶּסֶף</p>
<p>מִמָּחֳרָת יָרוּץ בְּשֶׁצֶף קֶצֶף</p>
<p>לִשְׂחֹק, וְעֵת לִבְכּוֹת בְּבֹא הֶחָיִל</p>
</blockquote>
<blockquote>
<p>וַיֹּאמְרוּ אֵלָיו "בְּמוֹ הָאֹפֶל</p>
<p>שַׁלֵּם תְּשַׁלֵּם חוֹב, עֲלֵה הָעֹפֶל".</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40794">https://benyehuda.org/read/40794</a></div></body>