<h1>[אֵיכָה יָשְׁבָה בָדָד גְּבֶרֶת מַמְלָכוֹת (קִינָה)]</h1>
יוסף בן גוריון
<body align="right" dir="rtl"><div align="right" dir="rtl"><!DOCTYPE html>
<body>
<p>[כנוי המחבר של “ספר יוסִפּוֹן” (שמו האמתי לא נודע). כנראה חי באיטליה בדרומית בראש המאה העשירית]</p>
<blockquote>
</blockquote>
<blockquote>
<p><strong>קִינָה עַל־חֻרְבַּן יְרוּשַׁלָםִ</strong></p>
</blockquote>
<blockquote>
<p>אֵיכָה יָשְׁבָה בָדָד גְּבֶרֶת מַמְלָכוֹת</p>
<p>אֵיךְ הָיְתָה לְמִרְמָס לְרַגְלֵי טְמֵאִים</p>
<p>אֲשֶׁר אֵילֵי הַקֹּדֶשׁ נִלְחֲמוּ בַעֲדָיִךְ</p>
<p>מִן-שָׁמַיִם הִרְעִימוּ עַל-אוֹיבָיִךְ</p>
<p>וְהַכּוֹכָבִים מִמְּסִלּוֹתָם נִלְחֲמוּ מִלְחֲמוֹתָיִךְ</p>
<p>וְגַם הָאָרֶץ בָּלְעָה עוֹכְרָיִךְ</p>
<p>וְעַתָּה הָיִית לְמִרְמָס</p>
<p>לְמִשְׁטַח חֲרָמִים לְקִבְרֵי מֵתִים</p>
<p>עוּרוּ-נָא אַבְרָהָם יִצְחָק וְיעֲקֹב וּרְאוּ בְנֵיכֶם</p>
<p>אֵיךְ כִּסְּתָה הָאָרֶץ פִּגְרֵיהֶם</p>
<p>עוּרוּ-נָא מֹשֶה וְאַהֲרֹן וּרְאוּ שְׂרֵפַת תּוֹרַתְכֶם</p>
<p>עִם הַכֹּהֲנִים וְהַלְּוִיִּם</p>
<p>עוּרוּ-נָא כִּי הִנֵּה נֶאֶמְנוּ דִבְרֵי יָהּ</p>
<p>שָׁפְכוּ דָמָם כְּמַיִם סְבִיבוֹת יְרוּשָׁלִָםִ</p>
<p>אוֹי נָא לָנוּ כִּי נִשְׁאַרְנוּ</p>
<p>לִרְאוֹת הַשַּׁעֲרוּרִיָּה הַזֹּאת</p>
<p>וּמִי יִתֵּן וְנִהְיֶה בְּלֹא עֵינָיִם</p>
<p>וְלֹא נִרְאֶה הֲרִיסוּת מִקְדַשׁ יְיָ וּשְׂרֵפַת הֵיכָלוֹ</p>
<p>כִּי נָפְלָה עֲטֶרֶת רֹאשֵׁנוּ</p>
<p>אוֹי נָא לָנוּ כִּי חָטָאנוּ.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38404">https://benyehuda.org/read/38404</a></div></body>