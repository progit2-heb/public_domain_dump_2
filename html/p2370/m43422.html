<h1>מְאוֹר עֵינַיִם</h1>
משה פתיא
<body align="right" dir="rtl"><div align="right" dir="rtl"><!DOCTYPE html>
<body>
<p>שלושה פסוקים אלו שסימנם משה הוסיפם אבא מארי ז״ל בפיוט
יעוף חלומי שחברו רבי ישראל נגארא ז״ל, והיה נוהג לאומרם קודם פסוק חזק
ידים רפות ונחלשות. סימן: משה</p>
<blockquote>
</blockquote>
<blockquote>
<p>מְאוֹר עֵינַיִם / לְכָל בֵּית יִשְׂרָאֵל</p>
<p>הַטֵּה אָזְנַיִם / לְעַם דַּל הַשּׁוֹאֵל</p>
<p>בְּלִי שִׁנַּיִם / יָחִיד הוּא לִי גוֹאֵל</p>
<p>אָעִידָה כִי פָדָה / בְּשָׁלוֹם נַפְשִׁי.</p>
</blockquote>
<blockquote>
<p>שׁוֹאֵף לְדוֹדִי / עָלַי תְשׁוּקָתוֹ</p>
<p>יִקְבֹּץ נְדוּדִי / יִבְנֶה אֶת בֵּיתוֹ</p>
<p>יָעִיז גְּדוּדִי / אֶל תּוֹךְ נַחְלָתוֹ</p>
<p>אֶתְפַּלֵּל אֲהַלֵּל / הַלְלִי נַפְשִׁי.</p>
</blockquote>
<blockquote>
<p>הָאֵר חֶשְׁכָּתִי / גּוֹאֵל וּמוֹשִׁיעַ</p>
<p>בַּשֵּׂר עֲדָתִי / עֵת זָמִיר הִגִּיעַ</p>
<p>בְּתוֹךְ נָאוָתִי / שִׁיר חָדָשׁ אַבִּיעַ</p>
<p>לָךְ אַבְרֵךְ / בָּרְכִי נַפְשִׁי.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43422">https://benyehuda.org/read/43422</a></div></body>