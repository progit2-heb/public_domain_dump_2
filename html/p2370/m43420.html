<h1>מֶלֶךְ אֲדוֹן</h1>
משה פתיא
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: משה חזק. לחן: ומא תגיגי אל גומא, אלא בחצנך יא נאווי.</p>
<blockquote>
</blockquote>
<blockquote>
<p>מֶלֶךְ אֲדוֹן כָּל עַלְמָא</p>
<p>בָּחַר בְּשֵׁבֶט לֵוִי</p>
<p>מֶלֶךְ אֲדוֹן כָּל עַלְמָא</p>
<p>פִּתְגָם בְּפֻמִּי שַׁוִּי.</p>
</blockquote>
<blockquote>
<p>מַהֵר יָבוֹא אֵלִיָּה</p>
<p>תָּמִיד עֵינִי צוֹפִיָּה</p>
<p>לְאֵל שׁוֹכֵן עֲלִיָּה</p>
<p>יָשִׁיב הוֹדִי וְזִיוִי.</p>
</blockquote>
<blockquote>
<p>שְׁמֹר בִּנְךָ הָאָהוּב</p>
<p>בְּבוֹר הַגָּלוּת יָהוּב</p>
<p>לִבּוֹ עָלֶיךָ לָהוּב</p>
<p>נַפְשׁוֹ מִטּוּבְךָ רְוִי.</p>
</blockquote>
<blockquote>
<p>הָאֵל חוּסָה עַל עַמָּךְ</p>
<p>תָּמִיד הֵם בּוֹטְחִים בִּשְׁמָךְ</p>
<p>מַהֵר תִּבְנֶה אוּלַמָּךְ</p>
<p>כִּי בוֹ חִשְׁקִי וְתָוִי.</p>
</blockquote>
<blockquote>
<p>חַדֵּשׁ עִיר הַהֻלָּלָה</p>
<p>נַפְשִׁי תָמִיד תּוֹחִילָה</p>
<p>לְאֵל נוֹרָא עֲלִילָה</p>
<p>יוֹם וָלַיְלָה לוֹ קַוִּי.</p>
</blockquote>
<blockquote>
<p>זְכוּת חֶסֶד נְעוּרִי</p>
<p>תִּזְכֹּר אֵלִי וְצוּרִי</p>
<p>וְתִקְבֹּץ אֶת פְּזוּרִי</p>
<p>תִּבְנֶה בֵיתִי וְנָאוִי.</p>
</blockquote>
<blockquote>
<p>קִוִּיתִי לְאֵל עֶלְיוֹן</p>
<p>מַהֵר יִבְנֶה אַפִּרְיוֹן</p>
<p>וְיֵשֶׁב בּוֹ עַם אֶבְיוֹן</p>
<p>וְשִׁיר חָדָשׁ אַחֲוִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43420">https://benyehuda.org/read/43420</a></div></body>