<h1>מִזְמוֹר נָשִׁיר</h1>
ששון מרדכי שנדוך
<body align="right" dir="rtl"><div align="right" dir="rtl"><!DOCTYPE html>
<body>
<p>יסדו מרדכי ח״ר ששון יצ״ו לשבת פרה. סימן: מרדכי ח׳זק.</p>
<blockquote>
</blockquote>
<blockquote>
<p>מִזְמוֹר נָשִׁיר לְדָר רוּמָה</p>
<p>לְאֵל בּוֹרֵא כָל נְשָׁמָה</p>
<p>פָּרִים שָׂפָה נְשַׁלְּמָה</p>
<p>עֵת קְרֹא פָּרָה אֲדֻמָּה.</p>
</blockquote>
<blockquote>
<p>רִיבָה רִיב עַם זוּ קָנִיתָ</p>
<p>נַהְלֵם תּוֹךְ מִשְׁכַּן אִוִּיתָ</p>
<p>וְטַהְרֵם כַּאְשֶׁר צִוִּיתָ</p>
<p>פָּרָה אֲדֻמָּה תְמִימָה.</p>
<p>פָּרִים שָׂפָה</p>
</blockquote>
<blockquote>
<p>דָּגוּל שְׁבוּת עַמְּךָ שׁוּבָה</p>
<p>קַיֵּם נֶחָמָה כְתוּבָה</p>
<p>בִּרְצוֹנְךָ צִיּוֹן הֵיטִיבָה</p>
<p>וְנַעְלֶה עוֹלָה תְמִימָה.</p>
<p>פָּרִים שָׂפָה</p>
</blockquote>
<blockquote>
<p>כֹּהֵן צֶדֶק לְפָנֶיךָ</p>
<p>יַקְרִיב זִבְחֵי שְׁלָמֶיךָ</p>
<p>וְשִׁיר רְנָנִי נֶגְדְּךָ</p>
<p>אָשִׁיר וְקוֹלִי אָרִימָה.</p>
<p>פָּרִים שָׂפָה</p>
</blockquote>
<blockquote>
<p>יָהּ שְׁמַע שִׁירֵי הֶגְיוֹנִי</p>
<p>וְיֶעְרַב מַעְנֵה לְשׁוֹנִי</p>
<p>הָאֵר מְאִירַת אִישׁוֹנִי</p>
<p>תּוֹרַת ה׳ תְּמִימָה.</p>
<p>פָּרִים שָׂפָה</p>
</blockquote>
<blockquote>
<p>חַזֵּק נָא אֶת עֲדָתֵנוּ</p>
<p>וּפְדֵנוּ מִגָּלוּתֵנוּ</p>
<p>וּשְׁלַח לָנוּ מְשִׁיחֵנוּ</p>
<p>יוֹסֵד אֶרֶץ עַל בְּלִימָה.</p>
<p>פָּרִים שָׂפָה</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43091">https://benyehuda.org/read/43091</a></div></body>