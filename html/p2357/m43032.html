<h1>שְׂחוֹק עֲשׂוֹת</h1>
ששון מרדכי שנדוך
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׂחוֹק עֲשׂוֹת זִמָּה / כְּמוֹ שְׂאוֹר עִסָּה / לְהֶבֶל הוּא דָמָה / וְשִׂמְחָה מָה עוֹשָׂה</p>
<p>כְּאִישׁ עָלָיו חוֹבוֹת / וְעִנְיְנֵי רִיבוֹת / אֲלָפִים וּרְבָבוֹת / וְהָיוּ לְמַשָּׂא</p>
<p>וּמֶלֶךְ הַמִּשְׁפָּט / דְּאָגָה בִלְבָבוֹ / לְפָנָיו אֵיךְ יָבוֹא / וּפָנָיו אֵיךְ יִשָּׂא</p>
<p>מְזֻמָּן הוּא לִדּוֹן / בְּמִשְׁפַּט הָאָדוֹן / לְהַמְשִׁיכוֹ כְמוֹ / בְהֵמָה אֲבוּסָה</p>
<p>וְהֵכִין לִבְלִי חֹק / מְנָחוֹת הַשְּׂחוֹק / וְהָיָה חֲלִיפָה / סְגֻלָּה כְנוּסָה</p>
<p>הֲלֹא אוֹיָה עָלָיו / לְרֹעַ מִפְעָלָיו / הֲיֵשׁ לוֹ מְרַחֵם, / וְעַיִן לוֹ חָסָה</p>
<p>וְעֵת לִשְׂחֹק עָבַר, / וְעֵת לִבְכּוֹת גָּבַר / לְפֻרְעָנוּת הוּכַן / וְהָיָה לִמְשִׁסָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43032">https://benyehuda.org/read/43032</a></div></body>