<h1>[אֶל־כּוֹכְבֵי מָרוֹם בְּלֵב שָׁמַיִם]</h1>
יצחק שמואל רג'יו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Isaaco Reggio</p>
</blockquote>
<p>[נולד בגוֹרִיצְיָה בשנת 1784 ומת שם בשנת 1855]</p>
<blockquote>
</blockquote>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>אֶל־כּוֹֽכְבֵי מָרוֹם בְּלֵב שָׁמַיִם</p>
<p>אַבִּיט כְּאִישׁ נִדְהָם וְאֶשְׁתּוֹמֵמָה</p>
<p>שָׁמָּה לְהַרְבּוֹת הוֹד נְתוּנִים הֵמָּה</p>
<p>נוֹרָא מְקוֹם שִׁבְתָּם רְחַב יָדָיִם.</p>
</blockquote>
<blockquote>
<p>אִישִׁים יְצוּרֵי־אֵל לְרִבּוֹתַיִם</p>
<p>יָד יִמְצְאוּ בָהֶם אֲשֶׁר נָעֵמָה</p>
<p>לֹא יִפְגְּשׁוּ יַחְדָּו לְהִלָּחֵמָה</p>
<p>שַׁגָּם יְעוֹפֵפוּ כְבַכְנָפָיִם.</p>
</blockquote>
<blockquote>
<p>סַפֵּר חֲסִין חָכְמָֽתְךָ אֵין דָּרֶךְ</p>
<p>כִּי שָֽׂגְבוּ מִנִּי פְּעֻלּוֹתֶיךָ</p>
<p>פִּי יַחֲרִישׁ תִּכְרַע לְךָ כָל־בָּרֶךְ.</p>
</blockquote>
<blockquote>
<p>אַךְ יֶהֱגֶה לִבִּי תְהִלּוֹתֶיךָ</p>
<p>כִּי בֵין כְּדוּרֵי־אֵשׁ גְּדוֹלֵי עֶרֶךְ</p>
<p>תִּזְכֹּר יְלוּד אִשָּׁה אֱנוֹשׁ חֵלֵכָה.</p>
<p>(1828)</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40801">https://benyehuda.org/read/40801</a></div></body>