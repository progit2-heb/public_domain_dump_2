<h1>עוֹד חַיָּה חַנָּה!</h1>
מרדכי צבי מאנה
<body align="right" dir="rtl"><div align="right" dir="rtl"><!DOCTYPE html>
<body>
<p>(היא הבאַראָנעססע חנה גינצבורג אשר על שמה הוקם בפה בית־מחסה־יתומים).</p>
<blockquote>
<p><strong>1.</strong></p>
<p>יוֹם זֶה הֵן גָּוְעָה חַנָּה הַגְּבִירָה</p>
<p>וּבְסֵתֶר צֵל שַׁדַּי תִּשְׁכֹּן שַׁאַנַנָּה;</p>
<p>אַךְ זִכְרוֹן נֶצַח לִשְׁמָהּ פֹּה הִשְׁאִירָה,</p>
<p>צִדְקוֹתֶיהָ חַיּוֹת: עוֹד חַיָּה חַנָּה!
</p>
<p><strong>2.</strong></p>
<p>שָׁם אֹבֵד הֶחֱיוּ, הִצְלִיחוּ רַחֲמֶיהָ,</p>
<p>שָׁם אַךְ לִבָּהּ הֶאֱזִין קוֹל נֶפֶשׁ נַעֲנָה;</p>
<p>אֵין קֵץ אֵין מִסְפָּר אֶל רֹב צִדְקוֹתֶיהָ.</p>
<p>הִיא הֶחְיְתָה רַבִּים: עוֹד חַיָּה חַנָּה!
</p>
<p><strong>3.</strong></p>
<p>וִיתוֹמִים אֶת לִבָּם יִשְׁפְּכוּ כַמַּיִם</p>
<p>כִּי יָאִיר אֵל עֶלְיוֹן לָהּ עֵדֶן גַּנָּהּ;</p>
<p>בַּבַּיִת הַנּוֹסַד לִשְׁמָהּ יִרְאוּ חַיִּים,</p>
<p>הֵם נֶצַח יָעִידוּ: עוֹד חַיָּה חַנָּה!</p>
<p>ביום נאספה אל עמה, 1880</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3714">https://benyehuda.org/read/3714</a></div></body>