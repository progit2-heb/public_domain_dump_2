<h1>אִם אֵשֵׁב לִי בָּדָד בִּמְעוֹן דּוּמִיָּה</h1>
אלכסנדר סרגיביץ' פושקין / מרדכי צבי מאנה
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִם אֵשֵׁב לִי בָּדָד בִּמְעוֹן דּוּמִיָּה,</p>
<p>אוֹ תוֹךְ עִלְזֵי לֵב רַגְלַי יוֹבִילוּנִי,</p>
<p>אוֹ אֵצֵא בִרְחוֹבוֹת קִרְיָה הוֹמִיָּה,</p>
<p>מַעְיָנַי גַּם פֹּה גַם שָׁם בַּל יַרְפּוּנִי.
תָּמִיד יֶהְגֶּה לִבִּי: יָמִים יָעוּפוּ,</p>
<p>וּבִמְעוּפָם חִישׁ גַּם חַיֵּי חֶלְדֵּנוּ</p>
<p>כַּחֲלוֹם יַחֲלוֹפוּ, יִתַּמּוּ, יָסוּפוּ,</p>
<p>וּכְבָר עוֹמֵד מָוֶת אַחַר כָּתְלֵנוּ.
אִם אֶל אַלּוֹן נִשָּׂא עֵינַי אָרִימָה</p>
<p>יֶהְגֶּה לִבִּי אִם זֶה חָסוֹן רַב כֹּחַ</p>
<p>בִּלָּה קַדְמוֹנִים מִיָּמִים יָמִימָה,</p>
<p>וִיבַלֶּה גַם אוֹתִי, זָקֵן וּשְׁחוֹחַ.
וּלְיֶלֶד עָלֵז אֹמַר כִּי אֶרְאֵהוּ:</p>
<p>שֶׁמֶשׁ חַיֶּיךָ זֶה יָצָא לִזְרוֹחַ,</p>
<p>תַּחַת שִׁמְשִׁי נֶחְפָּז שָׁם לִמְבוֹאֵהוּ,</p>
<p>וּמֵרְקַב עֵץ חַיַּי הֵן בָּאתָ לִפְרוֹחַ.</p>
</blockquote>
<p>תרמ"ו. ראדושקאוויץ.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8485">https://benyehuda.org/read/8485</a></div></body>