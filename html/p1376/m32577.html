<h1>'בְּתוֹךְ עַמִּי'...</h1>
זהרה לביָטוב
<body align="right" dir="rtl"><div align="right" dir="rtl"><!DOCTYPE html>
<body>
<h3>עם התנ"ך ביד</h3>
<p>שעת בין הערבַּים היתה זו – שעה היפה להרהורים. ישבתי –
והתנ"ך, הספר העתיק, בידי. פְּתַחְתִּיו – ומיד שקעתי בַים הגדול, ים
התפתחוּת העולם מראשיתו ועד תקופות מאוחרות ביותר. דַפִּים דַפִּים
דִפדפתי, וכל דף הכיל בקרבו דורות.</p>
<blockquote>
</blockquote>
<h3>תורת ישראל וגמילות חסדים</h3>
<p>איך יכוֹלים בני אדם להתקַיים בלי גמילוּת חסד? בלי עזרת
אדם לרעהו: עזרה לפצועים, לחולים, לעשוקים? הַרבה דִבּרה תורה על כך.
והַרבה חזרה והזהירה על דין יתום ואלמנה, על העניים, הנדכאים
והעשוקים.</p>
<blockquote>
</blockquote>
<h3>יום הכּפּוּרים – יום התעלוּת עם</h3>
<p>אין זה סתם יום צום ובכי – עַם שָׁלֵם כולו מתעלה מן העולם הזה ועובר לתפִלה זכה.</p>
<p>יום קָדוֹש של בַקשת סליחה ומחילה.</p>
<p>התמונה של כל העם, באשר הוא שם, העומד ומבקש רחמים.</p>
<p>זהו יום קדוש שטוב היה לשמור אותו.</p>
<p>יום המאחד ומלַכֵּד כל כך עַם שָׁלֵם בכל מקום ובכל מצב.</p>
<p>זהו כֹחה של אמוּנה.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32577">https://benyehuda.org/read/32577</a></div></body>