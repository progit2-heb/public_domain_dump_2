<h1>הִסְתַּכְּלֻיוֹתֹ</h1>
זהרה לביָטוב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h3>זכרונות</h3>
<p>לכל גיל זכרונותיו הוא. ונעים לחַטט בעבר, אף על פי שהוא קצר.</p>
<h2>יום הוּלדת</h2>
<p>תמיד ביום הולדת עוֹשׂים הַשׁוָאוֹת עם יום הולדת קודם, מתכנים תכניות לעתיד, עושים סִכוּמִים, חולמים חלומות…</p>
<blockquote>
</blockquote>
<h3>שנה חדשה</h3>
<p>אחרי הכּל דף חדש, התחלה חדשה, וכל שאָר המלים הרבות
שאנשים משקיעים ברעיון השנה החדשה, − שטוּת היא זו, רק צורת ספירה וחסל.
ובכל זאת – ביודעים ובלא יודעים אתה מוּשפע מספירה זו.</p>
<blockquote>
</blockquote>
<h3>על החברוּת</h3>
<p>חברוּת צריכה לקרב אנשים במחשבותיהם.</p>
<p>חברוּת צריכה להיות ברוח. להבין ולהרגיש אחד את השני,
להחליף מחשבות ודברים; השיחה צריכה לנבּוֹע מאליה, ואז מרגישים שיש משהו
משוּתף ברוח.</p>
<p>וזאת היא חברוּת.</p>
<blockquote>
</blockquote>
<h3>מה עושה כעת השני?</h3>
<p>מעַנין לעִתּים לראוֹת מרחוֹק מה עושה ברגע זה השני. בכלל,
הרי כל אדם חי כעת את חייו, חושב את מחשבותיו. מישהו בוכה כעת, נמצא במצב
קשה. מישהו צוחק, עַלִיז. ומישׁהו סתם כך. מוזר. לא מוזר, אך בכל
זאת.</p>
<blockquote>
</blockquote>
<h3>מרחק בשעות קשות</h3>
<p>כשאנשים נמצאים מרחוק יש להם תמיד הרגשה קשה יותר מלאלה החיים את הדברים.</p>
<blockquote>
</blockquote>
<h3>קשר עם ידידים מאז</h3>
<p>אחרי הכל, קשר נשאר תמיד קשר, ואפילו הוא התכסה באבק הזמן – כשמגרדים ב“חרס זכרונות”, שוב הוא מתעורר.</p>
<h2>על האהבה</h2>
<p>האהבה איננה על פי הרצון. כי אם מעצמה היא באה.</p>
<h3>על הבדידות</h3>
<p>הבדידות לעתים היא מרפא, ולעתים…</p>
<blockquote>
</blockquote>
<h3>על הסבלנות</h3>
<p>על פי רוב הסבלנות היא המנצחת.</p>
<h3>על ההתנגדות</h3>
<p>יש שההתנגדות הופכת לרצון…</p>
<h3>על הדאגה</h3>
<p>יש כל כך הרבה על מה לדאוג שמוטב לא לדאוג ולחכות לאשר יביא הזמן.</p>
<h2>על השתיקה</h2>
<p>השתיקה מביעה גם סירוּב לפעמים וגם הוֹדאה לפעמים.</p>
<h3>השכחה</h3>
<p>אשרי אלה ששוכחים… ואולי לא…</p>
<h3>שעות הלילה</h3>
<p>כשמתרגל האדם אל הלַילה בחייו אוהב הוא את הלילה יותר מאשר את היום.</p>
<h2>העבודה והמנוחה</h2>
<p>מדוע לא נברא העולם להיפך: שבשעוֹת העבודה יהיה שָׂמֵחַ,
והחוֹפש והמנוחה יהיו דבר הכרחי? בצורה כזו היתה נפתרת שאלת העצלנוּת
בעבודה…</p>
<h3>התחדשוּת בחיי הרוּח</h3>
<p>אם כי שגורה האמרה: “יום רודף יום ושבוע רודף שבוע – ועולם
כמנהגו נוהג”, נכוֹנה היא רק כל זמן שהיא עומדת בגבול חיינו החיצוניים, חיי
המעשה: בחיי הרוח אין יום דומה למשנהו, ואפילו שעה אינה דומה
לרעוּתה.</p>
<h3>פשטוּת וּפּרוֹבּלמטיוּת</h3>
<p>כמה דברים, שלך הם שׂיא הפשטות והבהירות, מהַווים פּרוֹבּלֶמה חמורה לאדם אחר, − ולהיפך.</p>
<h2>תחת ההכרה</h2>
<p>תחת ההכרה נעשים דברים שאין אנו שולטים עליהם. והם מכַוונים ומעַצבים את דמוּתנו.</p>
<p>הרבה אנו מעלימים ומבליעים, אך אין זה אוֹמר שהדברים
נשכחים. אך נָמִים להם את שנתם, עד שלפתע פתאום כולם מתעוררים,
ואז…</p>
<blockquote>
</blockquote>
<h3>האפשרוּת להחליט</h3>
<p>האפשרות להחליט – זה מה שׁמַקשׁה ושׁדורש וִתּוּר מרצון
ולא מאוֹנס. (ולמעשה הרצון הזה אף הוא מאונס, − לא חשוב בגלל מה: אם בגלל
תנאים שהזמן והמקום גְרָמָם או סתם כך).</p>
<blockquote>
</blockquote>
<blockquote>
</blockquote>
<h3>אמונת אדם בטוב</h3>
<p>אדם תמיד נוטה לקוות ולהאמין שדברים יסתדרו בעולם כפי שהוא היה רוצה.</p>
<p>הדרך הישרה האחת</p>
<p>יש רק דרך ישרה אחת לפני אדם.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32571">https://benyehuda.org/read/32571</a></div></body>