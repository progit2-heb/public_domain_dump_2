<h1>האדם והטבע</h1>
זהרה לביָטוב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h3>מול הדר הטבע</h3>
<p>אנחנו מרגישים את אַפסוּתֵנוּ כלפי הטבע הנהדר.</p>
<blockquote>
</blockquote>
<h3>מתי היפי משפיע עלינו?</h3>
<p>כנראה, היֹפי משפיע עלינו רק כשאנו מאוּשרים ומוּכנים
לקלוט אותו, אחרת – הוא מתגלה לפנינו ואנחנו כֹּה שקועים בתוך עצמנו עד
שאין אנחנו מביטים בו.</p>
<blockquote>
</blockquote>
<blockquote>
</blockquote>
<h3>על היפה כשהוא לעצמו</h3>
<p>הכל נראה יפה רק כשבפנים הכל מוּכן לקלוֹט את היפה והטוב.</p>
<p>ואם לאו… בכל זאת זה נשאר יפה.</p>
<blockquote>
</blockquote>
<h3>שירת הצפור</h3>
<blockquote>
<p>על החלון עומדת צפור בודדה ושרה.</p>
</blockquote>
<blockquote>
<p>איני יודעת על מה היא שרה,</p>
</blockquote>
<blockquote>
<p>אם על אושר, יופי, אהבה,</p>
</blockquote>
<blockquote>
<p>או אולי על בדידות, יאוש וכליון…</p>
</blockquote>
<blockquote>
<p>מי יֵדע לנפש צפור?</p>
</blockquote>
<blockquote>
<p>ומי ידע לנפש אדם?</p>
</blockquote>
<h3>השלכת והאדם</h3>
<p>עצים גבוהים ועבותים עומדים בהדרם ובשלל צבעים, וכשׁרוח
מַכּה בהם – נושרים בבת אחת המון עלים ונעשה מחול צבעוני של עלים. באמת יפה
להפליא.</p>
<p>יפה ועצוב. הנשירה מעוררת מחשבות נוּגוֹת: נשאר לו העץ ערום ועזוב בימות הקרה. וההשוואה עוברת אל בני אדם…</p>
<p>… נושרים העלים, נערמים ברחוב, והרוח מתחוללת ומַכּה
בהם, והם רוקדים ורוקדים באֵין מעשה ותכלית, שׂמחים על החֹפשׁ שׁנִתּן להם
לפתע, ואחר כך מוּשלכים בפִנה ונרקבים.</p>
<p>כך גם בני אדם: מתרוצצים ומחפשים, נתונים ביד איזה כח שמרקיד אותם, ובסוף נעזבים גלמוּדים לצרותיהם ולשִׁברוֹן לבם.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32567">https://benyehuda.org/read/32567</a></div></body>