<h1>[וּבַמַּטֶה הַלָּז הַסַּעַר הִרְגִּיעַ]</h1>
מיכה יוסף לבנזון
<body align="right" dir="rtl"><div align="right" dir="rtl"><!DOCTYPE html>
<body>
<p>עוד לו מצאתי סוף אחד השירים המחבר</p>
<p>על הר אטלס ותחלתו איננה. וזהו סופו: <a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>וּבַמַּטֶה הַלָּז הַסַּעַר הִרְגִּיעַ</p>
<p>וַיְנַהֵג בְּעֻזּוֹ סַעֲרוֹת הַשָּׁמַיִם,</p>
<p>אָז אֶל מֵצַח אַטְלַס מוּעָף הִגִּיעַ</p>
<p>גָּבְהֵי שִׁכְמוֹ מֵרָחוֹק יֶחֱזוּ עֵינַיִם.
נוֹשְׂאִים שָׁמַיִם מַשָּׂא לַעֲיֵפָה,</p>
<p>בֵּין חֶשְׁכַת עָבִים קָדְקָדוֹ יָנוּחַ,</p>
<p>זֶרֶם וּבָרָד עָלָיו אֻסְּפוּ אֲסֵפָה</p>
<p>וּבְשֶׁצֶף קֶצֶף יַכֶּנוּ הָרוּחַ.
עַל עֹז-כְּתֵפָיו חוֹפֵף שֶׁלֶג-עוֹלָמִים</p>
<p>וּקְוֻצוֹתָיו זְקָנוֹ – הוֹי שַׁמָּה וָפַחַד!</p>
<p>מִקֶּרַח הַנּוֹרָא כָּסּוּ גַם יַחַד</p>
<p>רֻטְּבָה לֶחֱיוֹ מֵחַשְׁרַת זֶרֶם וּגְשָׁמִים.</p>
</blockquote>
<div class="footnotes">
<hr/>
<ol>
<li id="fn:1">
<p>נעתק מן שיר דידו לווירגיל. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2311">https://benyehuda.org/read/2311</a></div></body>