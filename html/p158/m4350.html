<h1>הַבְּרוֹשׁ</h1>
מיכה יוסף לבנזון
<body align="right" dir="rtl"><div align="right" dir="rtl"><!DOCTYPE html>
<body>
<p>(בעקבות שיירליין)</p>
<blockquote>
<p>שָׁם עַל חוֹף יָם עַל הָר נִשְׁפֶּה בַּיַּעַר</p>
<p>שָׁמָּה בָּרָמָה הָאַלָּה עוֹמֶדֶת,</p>
<p>וּבְסִירַת דּוּגָה עֶלֶם אַט יָנוּעַ</p>
<p>בַּיָּם הַנִּגְרָשׁ בֵּין גַּלִּים יִרְעָשׁוּ</p>
<p>מֵעַל רֹאשׁ הָהָר הָאַלָּה נִשְׁקֶפֶת,</p>
<p>בִּדְמִי אָיוֹם אֶל הַנַּעַר מַבֶּטֶת –</p>
<p>לָהּ דַּלּוּ עֵינָיו, אֶת צַלְמָהּ הוּא יַחַז</p>
<p>וּמִשְׁבָּרִים גָּאוּ הַמָּשׁוֹט יַחַץ –</p>
<p>"מַה זֶּה, הוֹ אַלָּה! עֲצוּבָה בּוֹדֶדֶת</p>
<p>רַבַּת דָּלִיּוֹת וּזְקֵנָה זוֹעֶפֶת!</p>
<p>מֶה עֲלֵי עֵינַיִךְ, הוֹי מַה תִּלְטוֹשִׁי!</p>
<p>וּתְנִי לִי עֲבוֹר אַךְ נִבְכֵי הַמָּיִם!"</p>
<p>וַתָּנַע הָאַלָּה רִבְבוֹת בַּדֶּיהָ</p>
<p>וּפִיּוֹת עָלֶיהָ פִּתְּחָה כָּרֶגַע! –</p>
<p>אָז טַרְפֵּי צִמְחָהּ יָנוּעוּ יָזוּעוּ</p>
<p>וּסְעִיפֵי גִזְעָהּ יִזְעוֹמוּ יֵהוֹמוּ:</p>
<p>"הוֹ, הוּכַן הַקַּרְדּוֹם, קִלְקֵל פָּנֵיהוּ</p>
<p>וּלְסָעֵף בַּדֵּי מַעֲרָצָה שֻׁלָּחָה –</p>
<p>הָכֵן לָךְ אָרוֹן וַחֲטוֹב צִיּוּן קָבֶר,</p>
<p>לָכֵן הוֹ אֶרְגַּז כִּי אֶחֱזֶה פָנֶיךָ!"
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4350">https://benyehuda.org/read/4350</a></div></body>