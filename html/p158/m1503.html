<h1>הַדַּיָּג</h1>
מיכה יוסף לבנזון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּשְׂפַת יוּבַל מַיִם</p>
<p>יָשַׁב דַּיָּג לָנוּחַ,</p>
<p>עָיֵף וּרְפֵה יָדַיִם</p>
<p>עֵת הַיּוֹם יָפוּחַ.
הַמַּיִם אַט יָשֹׁקּוּ</p>
<p>סָבִיב לוֹ יָרוּצוּ,</p>
<p>אַף רַגְלָיו יָלֹקּוּ</p>
<p>גַּלִּים כִּי יָפוּצוּ.
לְבָבוֹ רָחַב וּפָחַד</p>
<p>נַפְשׁוֹ הִתְעַטָּפָה,</p>
<p>מִגִּיל וָרַעַד יַחַד</p>
<p>רוּחַ עֲדָנִים שָׁאָפָה.
פֶּתַע מִתְּהוֹם תַּחְתִּיָּה</p>
<p>עַלְמָה לִמְאֹד נָאוָה,</p>
<p>כַּשַּׁחַר יְפֵה-פִיָּה</p>
<p>לְפָנָיו הִתְיַצָּבָה.
וּמֵחֵן שִׂפְתּוֹתֶיהָ</p>
<p>צָלְלוּ אֲמָרֶיהָ:</p>
<p>"בֹּא נָא, דַיָּג בֶּן-עֹנִי,</p>
<p>בֹּא נָא חִישׁ לִמְעוֹנִי!"
וַיִּסֹּב רֹאשׁוֹ</p>
<p>כְּרֶכֶב הָרֵחַיִם…</p>
<p>כִּי חָרְדָה נַפְשׁוֹ –</p>
<p>וַיִּפֹּל אֶל הַמַּיִם!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1503">https://benyehuda.org/read/1503</a></div></body>