<h1>הָאָבִיב</h1>
מיכה יוסף לבנזון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עֲלֵי שָׂדֶה וָגָן יָצָא הָאָבִיב,</p>
<p>עַל זִיז יִפְעַת קֹדֶשׁ יִרְפַּד מִסָּבִיב,</p>
<p>וּלְרַגְלוֹ שָׁבוּ כָּל צִבְאוֹת עֲדָנִים,</p>
<p>הֲדַר עִשְׂבוֹת יָרָק וִיפִי הָרְנָנִים!</p>
<p>כָּרִים וַעֲמָקִים עָטְפוּ בִּירַקְרַק בָּר,</p>
<p>צוֹנֶה וַאֲלָפִים עָטָה כַמְּעִיל הָהָר!</p>
<p>לֵב כָּל אָדָם יִפְרַח, תַּעֲלוֹז כָּל נֶפֶשׁ</p>
<p>וּבְקֶרֶב לִבִּי אַךְ תֹּהוּ וָאֶפֶס –
חֲמַת קֹר וָחֹרֶף בּוֹ לֹא שָׁכָכָה,</p>
<p>עֲדֶן שֶׁמֶשׁ-מַרְפֵּא בּוֹ לֹא זָרָחָה!</p>
<p>גַּם לִבִּי גַם נַפְשִׁי כִּכְפוֹר סָמָרוּ</p>
<p>מִפַּלְגֵי מֵי עֵינַי עוֹד לֹא נִגָּרוּ –</p>
<p>אַךְ שָׁוְא הוֹד הָאָבִיב, כָּל תַּלְמֵי רִקְמָה</p>
<p>לֹא תַחַז בָּם עֵינִי אַךְ קוֹץ עִם שִׁקְמָה –</p>
<p>גַּם אַהֲבָתִי פָרְחָה בִּיפִי פָנֶיהָ</p>
<p>וּבְעוֹד אֵין פֶּרִי נֹבֶלֶת עָלֶהָ!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5238">https://benyehuda.org/read/5238</a></div></body>