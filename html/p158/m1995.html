<h1>הֲשָׁלוֹם לָךְ, אָחִי!</h1>
מיכה יוסף לבנזון
<body align="right" dir="rtl"><div align="right" dir="rtl"><!DOCTYPE html>
<body>
<p>בשובו ממעיני מרפא הביתה והביא עמו</p>
<p>ספרו “שירי בת ציון” אשר חבר שם ושלחו</p>
<p>לאחיו ני"ל בעודנו בכתובים, כתב עליו השיר הזה:</p>
<blockquote>
<p>הֲשָׁלוֹם לָךְ, אָחִי! הֵן עַתָּה בָּאתִי!</p>
<p>לִמְצוֹא שָׁם מַרְפֵּא שִׁלְּחַנִי אָבִינוּ!</p>
<p>בִּקַּשְׁתִּי חִפַּשְׂתִּי אַךְ לֹא מָצָאתִי –</p>
<p>וּרְאֵה מָה הֵבֵאתִי – אַל נָא תַלִּינוּ –</p>
<p>לִמְצוֹא לִי נֹחַם עַל כִּנּוֹר הִגָּיוֹן</p>
<p>שַׁרְתִּי לִי שָׁמָּה <strong>שִׁירֵי בַת צִיּוֹן!</strong>
</p>
</blockquote>
<p>**</p>
<blockquote>
<p>קָחֶם נָא אָחִי! קָחֶם נָא וּרְצֵמוֹ</p>
<p>אוּלַי גַּם בָּהֶם תִּמְצָא לָךְ מַרְגּוֹעַ;</p>
<p>גַּם אָבִינוּ רָצָם וַיִּקָּחֶמוֹ</p>
<p>כִּי גַם מִנְחָה זוּ הֵבֵאתִי בִזְרֹעַ!</p>
<p>וּלְאֵל חַי קַוֵּה-נָא, אָחִי, גַם עִמִּי</p>
<p>וָאֱהִי לָךְ אָח – בֶּן אֵל אָבִי וּלְאִמִּי!
</p>
</blockquote>
<p>––––––––</p>
<p>על ספרו “שירי בת ציון” אשר שלח</p>
<p>לאחיו נ"י אחרי צאתו לאור, כתב לאמר:</p>
<p>כבוד אחי יקירי רב המהללים כמוהר"ר</p>
<p>אריה הכהן לעבענזאהן</p>
<blockquote>
<p>אָח, אָהוּב, נֶחְמָד וִיקַר הָרוּחַ!</p>
<p>זֶה סִפְרִי נָא קָחָה יֵאתֶה עָדֶיךָ!</p>
<p>מֵאָח לָךְ יָחִיד הֲלֹא לָךְ שָׁלוּחַ –</p>
<p>וּלְשִׁירָיו אֵלֶּה נָא שִׂימָה לִבֶּךָ!
הֵן עַל בִּרְכֵּי הַשִּׁיר רָאִיתָ חַיִּים</p>
<p>עֵת אָבִינוּ הָרָם בַּשִּׁיר נִצֵּחַ!</p>
<p>בַּת שִׁירוֹ שִׁעַשְׁעַתְךָ עַל כַּפַּיִם,</p>
<p>בַּת גִּילְךָ <strong>הַחֶמְלָה</strong> – הוֹ אָח צוֹלֵחַ!
לִבְּךָ לֵב חָכָם, לָךְ נֶפֶשׁ מַשְׂכֶּלֶת,</p>
<p>וַתֶּאֱהַב גַּם שִׁירַי, “שִׁירֵי בַת צִיּוֹן”;</p>
<p>עוֹד יוֹתֵר מִכֻּלָּם שִׁיר הַקֹּהֶלֶת –</p>
<p>בּוֹ כָּל לִבִּי שָׁפַכְתִּי עַל גִּלָּיוֹן!
אַל נָא, אָחִי, מֵהֶם תָּסֵב אַפַּיִם,</p>
<p>הֵן יַלְדֵי אָחִיךָ אֹהַבְךָ הֵמָּה!</p>
<p>אַךְ זֹאת נֶחָמָתוֹ פֹּה לוֹ בַחַיִּים</p>
<p>וּלְחָלְיוֹ בָּם יִמְצָא רִפְאוּת נָעֵמָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1995">https://benyehuda.org/read/1995</a></div></body>