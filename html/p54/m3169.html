<h1>באחרונה</h1>
מתתיהו שוהם
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לִי לָחַשׁ הַמָּוֶת בִּדְמָמָה:</p>
<p>בִּרְפוֹת נַפְשְׁךָ לַעֲרוֹב, בָּאַחֲרוֹנָה,</p>
<p>עֲיֵפַת סִפְקָהּ וִיגוֹנָהּ,</p>
<p>אַל תִּירָא –</p>
<p>אַנֹכִי הָאַיִן הַגָּדוֹל – אָנֹכִי</p>
<p>רַק שִׁירָה.
בִּבְחֹל נַפְשְׁךָ בְּנֵבֶל הַחַיִים,</p>
<p>כָּל מֵיתָר שָׁם כֶּבֶל,</p>
<p>וּבְצָמְאָהּ,</p>
<p>לִדְמָמָה,</p>
<p>לְשִירַת חִידָלוֹן וָאֶפֶס –</p>
<p>בְּיָדִי אָז תִּמְצָא הַנֵבֶל.
עַל נִבְלִי אָז תָּשִיר אַחֲרוֹן שִׁירֶךָ;</p>
<p>הֵד רָזֵי -קְדוִּמים,</p>
<p>הֵד פְּרִידַת -עֲלוּמִים,</p>
<p>וְהוּא יִשְקַע בֵּין צְלָלִים בַּנֶצַח,</p>
<p>סוֹד כָּמוּס –</p>
<p>וְתָמוּת…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3169">https://benyehuda.org/read/3169</a></div></body>