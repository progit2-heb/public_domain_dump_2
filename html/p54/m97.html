<h1>מִכְתָּב</h1>
מתתיהו שוהם
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא נָפַל דָּבָר, אָח – הַדְּבָרִים כַּאֲשֶׁר הֵמָּה:</p>
<p>אֱלֹהִים בְּאֵין-סוֹפוֹ יָצֵל לִקְטֹן-רְמָשִׂים;</p>
<p>וְעוֹד זֶה עִם זֶה נֶאֱבָקִים – וְאֶת לִבּוֹ אִיש לֹא יָשִׂים</p>
<p>לְגוֹרַל אָדָם בְּתַחֲרוּת אֱלֹהִים וּבְהֵמָה.
וּדְבַר הַמִּכְתָּב פָּשוּט: לְפַכֵּח קְצָת שִׁמָמוֹן,</p>
<p>וּלְהַדְלִיק פָּנָס זָהָב שֶׁל נִשְׁכָּחוֹת –</p>
<p>וְלִשְׁכֹּחַ: תְּמוֹל לִרְאוֹת בִּקְרָב-בּוֹקְסֶרִים מִכָּל אֳרְחוֹת</p>
<p>לַקַּמְפּוֹן נָהֲרוּ בְקִנְאַת-מִצְוָה רִבְבוֹת הָמוֹן.
וְעַל אוֹדוֹת שֶׁשָּׁאַלְתָּ לְטֹרַח וְתוֹחֶלֶת,</p>
<p>וְדֶרֶך וֵאלֹהִים וּגְאֻלָּה – אַךְ הַבְלֵי זְקֵנִים תִּטֹּר;</p>
<p>וּרְאֵה בְאֶנְצִיקְלוֹפֶּדְיָה: רַדְיוֹ, חַשְׁמַל, קִיטוֹר…</p>
<p>וְאָמְנָם יֵשׁ לְעַיֵין קְצָת גַּם בַּקֹּהֶלֶת.
וּבַאֲשֶׁר אָח נֶאֱמָן אַתָּה עוֹד זֹאת לְךָ תֵּדָע:</p>
<p>בְּעַד-כָּל-שֶׂסִּלְּפָה נַפְשִׂי פֹּה וְעָוְתָה,</p>
<p>בְּכָל יוֹם וָרֶגַע שָׁלֵו אֶצְעַד לִקֱרַאת הַמָּוְתָה,</p>
<p>וּבְכָל זְמָן וּמַזָּל אֲנִי מְזֻמָּן שוּב לְלֵדָה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/97">https://benyehuda.org/read/97</a></div></body>