<h1>[יַלְדָּה מְתֹאֶרֶת בְּאֶצְבַּע יָהּ]</h1>
יוסף צרפתי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ں – – – ں – – ­­–</p>
</blockquote>
<blockquote>
<p>יַלְדָּה מְתֹאֶרֶת בְּאֶצְבַּע יָהּ / אַתְּ מַעֲשֵׂה מָרָן דְּבִשְׁמַיָּא</p>
<p>אַתְּ מַעֲשֵׂה יָדָיו לְהִתְפָּאֵר / חֶמְדַּת בְּנוֹת אִמָּה יְהוּדִיָּה</p>
<p>חֶמְדַּת בְּנוֹת תֵּבֵל וְטוּבָם אַתְּ / אַתְּ מַחֲזֶה כִרְאִי לְכָל־בִּרְיָה</p>
<p>הוֹד וַהֲדַר אִמֵּךְ בְּפָנַיִךְ / יָפְיָהּ עֲלֵי מִצְחֵךְ כְּצִיץ הָיָה</p>
<p>אַךְ בַּת־בְּלִיַּעַל וְרָשָׁע אַתְּ / זָרָה פְּעֻלָּתוֹ וְנָכְרִיָּה</p>
<p>נוֹדַע לְכָל־עוֹבֵר כְּאִישׁ עוֹבֵר / עַל־דָּת וְעַל־תּוֹרָה פְלִילִיָּה</p>
<p>זֶה מַחֲשִׁיךְ נֵרֵךְ וְזֶה הוֹפֵךְ / נֹגַהּ בְּאוֹר שִׁמְשֵׁךְ לְמַאְפֵּלְיָה</p>
<p>בּוֹזֵךְ וּמַשְׁפִּילֵךְ וְאִם־גָּבַהְתְּ / לִהְיוֹת גְּרוּעַת כֹּל וְתַחְתִּיָּה</p>
<p>מִי יַהֲרֹג הוֹרֵךְ וְאֶת־זִכְרוֹ / יִמְחֶה וְיִשָּׁכַח לְעָלְמַיָּא</p>
<p>אָז יִקְרְאֵךְ רוֹאֵךְ מְשׂוֹשׂ־אֶרֶץ / עֶגְלָה כְּלִילַת חֵן יְפֵיפִיָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41890">https://benyehuda.org/read/41890</a></div></body>