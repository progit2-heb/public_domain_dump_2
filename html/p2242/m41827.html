<h1>מִמִּצְרַיִם הוֹצִיא</h1>
משה חוצין
<body align="right" dir="rtl"><div align="right" dir="rtl"><!DOCTYPE html>
<body>
<h2>ב</h2>
<p>לפסח</p>
<p>סימן: משה חוצין ח׳זק. לחן: שיר חדש</p>
<blockquote>
<p>מִמִּצְרַיִם הוֹצִיא הָאֵל</p>
<p>אֶת עַמּוֹ בְכֹחַ וָאֵל</p>
<p>אָז יָשִׁיר מֹשֶׁה יִשְׂרָאֵל</p>
<p>הַשִּׁירָה הַזֹּאת לַיְיָ.</p>
</blockquote>
<blockquote>
<p>שָׁמַע פַּרְעֹה כִּי נָס הָעָם</p>
<p>וְרָץ כְּתַנִּין לְבָלְעָם</p>
<p>וַיִּצְעֲקוּ אֶל צוּר יִשְׁעָם</p>
<p>אָנָּא הוֹשִׁיעָה יְיָ.</p>
</blockquote>
<blockquote>
<p>הָעָם בְּתוֹךְ הַיָּם עָבְרוּ</p>
<p>וּמִצְרַיִם בּוֹ נִנְעָרוּ</p>
<p>אָז עָנוּ הָעָם וַיֹּאמְרוּ</p>
<p>לֵאמֹר אָשִׁירָה לַיְיָ.</p>
</blockquote>
<blockquote>
<p>חַנּוּן עַל צַר הֵרִיק חַרְבּוֹ</p>
<p>רָמָה בַיָּם סוּס וְרוֹכְבוֹ</p>
<p>נָגִילָה וְנִשְׂמְחָה בוֹ</p>
<p>זֶה הַיּוֹם עָשָׂה יְיָ.</p>
</blockquote>
<blockquote>
<p>וְנוֹדֶה לוֹ כָל הַיָּמִים</p>
<p>כִּי שִׁקַּע צַר בְּתוֹךְ יַמִּים</p>
<p>וְאָז תְּשׁוּעַת עוֹלָמִים</p>
<p>יִשְׂרָאֵל נוֹשַׁע בַּיְיָ.</p>
</blockquote>
<blockquote>
<p>צוּר יִשְׂרָאֵל אֵין בִּלְעָדוֹ</p>
<p>עוֹשֵׂה נִפְלָאוֹת לְבַדּוֹ</p>
<p>כִּי טוֹב כִּי לְעוֹלָם חַסְדּוֹ</p>
<p>יֹאמְרוּ גְאוּלֵי יְיָ.</p>
</blockquote>
<blockquote>
<p>יִשְׂרָאֵל קָדוֹשׁ עֵת בָּאוּ</p>
<p>בְּתוֹךְ הַיָּם הֵמָּה רָאוּ</p>
<p>נִפְלְאוֹתָיו אָז וַיִּרְאוּ</p>
<p>וַיַּאֲמִינוּ בַיְיָ.</p>
</blockquote>
<blockquote>
<p>נָא חִישׁ בְּאַף גּוֹיִים הָדֵשׁ</p>
<p>וּשְׁלַח עֶזְרָה מִקֹּדֶשׁ</p>
<p>וּכְקֶדֶם יָמֵינוּ חַדֵּשׁ</p>
<p>כְּיוֹם וַיּוֹשַׁע יְיָ.</p>
</blockquote>
<blockquote>
<p>חָזָק, הָשֵׁב עָם לִנְוֵיהֶם</p>
<p>מַלְכָּם יַעֲבֹר לִפְנֵיהֶם</p>
<p>אָז יָשִׁיר מֹשֶׁה עִמָּהֶם</p>
<p>שִׁירָה חֲדָשָׁה לַיְיָ.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41827">https://benyehuda.org/read/41827</a></div></body>