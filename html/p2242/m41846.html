<h1>מַהֵר עֵת הָרִים</h1>
משה חוצין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: משה ח׳סין.</p>
<blockquote>
<p>מַהֵר עֵת הָרִים / יִפְצְחוּ רִנָּה, אֵל נָא</p>
<p>שָׂשׂוֹן וְשִׂמְחָה / יִמָּצֵא בְּקִרְיַת חָנָה.</p>
<p>נֶאֱמָן.</p>
</blockquote>
<blockquote>
<p>שַׂגֵּב יְמִינִי / וְרֹאשִׁי שָׂא נָא, שָׂא נָא</p>
<p>וּבְרֹב גְּאוֹנָךְ / תַּהֲרֹס גּוֹי כִּי לִי שָׂנָא.</p>
<p>נֶאֱמָן.</p>
</blockquote>
<blockquote>
<p>הָעֵז מִקְנְךָ / וּלְיִשְׁעָךְ צֵא נָא, צֵא נָא</p>
<p>מַלְכָּם לִפְנֵיהֶם / יַעֲבֹר יָגֵן כַּצִּנָּה.</p>
<p>נֶאֱמָן.</p>
</blockquote>
<blockquote>
<p>חֲסִין, חִישׁ קַבֵּץ / עֲדַת מִי מָנָה, מָנָה</p>
<p>אֶבֶן מָאֲסוּ / הַבּוֹנִים שִׂים לְרֹאשׁ פִּנָּה.</p>
<p>נֶאֱמָן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41846">https://benyehuda.org/read/41846</a></div></body>