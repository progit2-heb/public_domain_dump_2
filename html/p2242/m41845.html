<h1>מַרְפֵּא צִירִי</h1>
משה חוצין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: משה ח׳סין.</p>
<blockquote>
<p>מַרְפֵּא צִירִי אֵל חַי צוּרִי</p>
<p>אֵלָיו אֲעוֹרֵר זְמִירִי</p>
<p>עֲלֵי נִבְלִי וְכִנּוֹרִי</p>
<p>כִּי הוּא תִקְוָתִי וְשִׂבְרִי.</p>
</blockquote>
<blockquote>
<p>שֶׁמֶשׁ צְדָקָה יַזְרִיחַ</p>
<p>לְעַם בְּחַסְדּוֹ בוֹטֵחַ</p>
<p>מִכָּל אוֹיְבִי לִי יָנִיחַ</p>
<p>יִשְׁכֹּן לָבֶטַח בְּשָׂרִי.</p>
</blockquote>
<blockquote>
<p>הִנֵּה רְנָנוֹת אַבִּיעָה</p>
<p>לְצוּר יִשְׁעֵנוּ נָרִיעַ</p>
<p>יָחִישׁ יַצְמִיחַ יְשׁוּעָה</p>
<p>יִקְבֹּץ בֶּן דָּוִד פְּזוּרִי.</p>
</blockquote>
<blockquote>
<p>חֲסִין אֵל נוֹרָא עֲלִילָה</p>
<p>יָשִׂישׂ עָלֵינוּ בְגִילָה</p>
<p>כִּמְשׂוֹשׂ חָתָן עִם הַכַּלָּה</p>
<p>בְּתוֹךְ צִיּוֹן עִיר הֲדָרִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41845">https://benyehuda.org/read/41845</a></div></body>