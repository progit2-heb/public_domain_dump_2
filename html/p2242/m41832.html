<h1>מֶלֶךְ יוֹשֵׁב</h1>
משה חוצין
<body align="right" dir="rtl"><div align="right" dir="rtl"><!DOCTYPE html>
<body>
<p>לראש השנה. סימן: משה חוצין ח׳זק.</p>
<blockquote>
<p>מֶלֶךְ יוֹשֵׁב הַכְּרוּבִים</p>
<p>שׁוּר כִּי עַמָּךְ הֵם נִצָּבִים</p>
<p>לְפָנֶיךָ וּמַקְרִיבִים</p>
<p>שַׁוְעָתָם בִּמְקוֹם חֲלָבִים.</p>
</blockquote>
<blockquote>
<p>שְׁעֵה שַׁוְעָם בִּמְקוֹם פָּרִים</p>
<p>כְּאִמְרוֹתֶיךָ הַיְשָׁרִים</p>
<p>קְחוּ עִמָּכֶם דְּבָרִים</p>
<p>וְשׁוּבוּ בָנִים שׁוֹבָבִים.</p>
</blockquote>
<blockquote>
<p>הָאֵל הָרוֹצֶה בִתְשׁוּבָה</p>
<p>הֲשִׁיבֵנוּ וְנָשׁוּבָה</p>
<p>בְטֶרֶם בֹּא יוֹם הַשֵּׂיבָה</p>
<p>וִימֵי פְקֻדָּה נִקְרָבִים.</p>
</blockquote>
<blockquote>
<p>חֲתֹם פִי שָׂטָן וּגְעַר בּוֹ</p>
<p>אֵיךְ יַלְשִׁין עֶבֶד אֶל רַבּוֹ</p>
<p>וְהוּא הִבְעִיר אֵשׁ בְּקִרְבּוֹ</p>
<p>כִנְעֹרֶת לִפְנֵי לְהָבִים.</p>
</blockquote>
<blockquote>
<p>וּשְׁעֵה נִיב דַּל וּשְׁמַע קוֹלוֹ</p>
<p>וְאַל תִּפֶן לְמַעֲלָלוֹ</p>
<p>כִּי אַתָּה אֵל רַחוּם, וְלֹא</p>
<p>תַּחְפֹּץ בְּמִיתַת חַיָּבִים.</p>
</blockquote>
<blockquote>
<p>צֶדֶק יִקְרַב מֵאֵלֶיךָ</p>
<p>אִם אֶצְדַּק לְפָנֶיךָ</p>
<p>יוֹם עוֹמְדִים לְמִשְׁפָּטֶיךָ</p>
<p>כִּי רַחֲמֶיךָ הֵם רַבִּים.</p>
</blockquote>
<blockquote>
<p>יָהּ, חַזֵּק יַד אֶבְיוֹן מָטָה</p>
<p>וְשָׂא חֶטְאוֹ אֲשֶׁר חָטָא</p>
<p>וּסְלַח פִּשְׁעוֹ כִי פְשׁוּטָה</p>
<p>יְמִינְךָ לְקַבֵּל שָׁבִים.</p>
</blockquote>
<blockquote>
<p>נִפְרֶה וְנִרְבֶּה כְדָגִים</p>
<p>וְהַכְרֵת עַם כִּי נְסוֹגִים</p>
<p>אָחוֹר וְדִבְרֵי נְסוֹגִים</p>
<p>וְעָשׂוּ לָהֶם עֲצַבִּים.</p>
</blockquote>
<blockquote>
<p>חַזֵּק נָא רִפְיוֹן יָדֵינוּ</p>
<p>וּבָרֵךְ אֶת שְׁנָתֵנוּ</p>
<p>בְּסֵפֶר חַיִּים כָּתְבֵנוּ</p>
<p>חַיִּים אֲרֻכִּים וְטוֹבִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41832">https://benyehuda.org/read/41832</a></div></body>