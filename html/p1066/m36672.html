<h1>יצר האדם</h1>
שלמה רייכנשטיין
<body align="right" dir="rtl"><div align="right" dir="rtl"><!DOCTYPE html>
<body>
<p>האור הגנוז אשר החל מתקופות קדומות קדומות, דרך
תנועת־השחרור הלוּדרית שבימי אספּרטקוּס, ועד ימינו אלה, ההיל מחשכי דורות
בנגהו הנאצל ובישר פדות וגאולה; הערגון לשויון וחירות אשר הצית לבבות
עובדים קדמוניים, רתומים בעול הבהמה לסובב את השכב והרכב בטחנות עתיקות אש
המרד, ועד ההכרה הסוציאליסטית המבוססת שבימינו, המקיפה מיליוני בני־אדם
כלואים בתוך בתי־חרושת ענקיים מתוקנים לפי כל פלאי הטכניקה החדישה
המשועבדים לא פחות מאחיהם המורדים הקדמוניים – דורנו אנו,
דור־ההפיכות־והמרידות, זכה לראות את התגשמות החזון, פה ושם.</p>
<p>אך מה אומלל “דור־הזוכים”!</p>
<p>משנתגשם – פג ונעלם האור הגנוז והשתררה מציאות חשוכה, מלאה
שעבוד אדם ועם כבתקופות הקדומות קדומות. “שויון העמים” “חירות האדם” “שלטון
הצדק והיושר” – להד"ם. אכן, כאז כן עתה, רק יצר האדם הרע מטבעו, שאינו
משתנה עם תמורת הדורות, רק יצר האדם. – – –</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36672">https://benyehuda.org/read/36672</a></div></body>