<h1>[כָּל מַלְאֲכֵי עֶלְיוֹן וְדָרֵי עָרֶץ] (מִתּוֹךְ הַשִּׁירָה “הֵד אוּרִים”)</h1>
יום טוב ואלואזון
<body align="right" dir="rtl"><div align="right" dir="rtl"><!DOCTYPE html>
<body>
<p>Bondì Valvason</p>
<p>]מוֵינֶצְיָה, נולד בשנת 1616 ומת בשנת 1690]</p>
<blockquote>
</blockquote>
<p><strong>מִתּוֹךְ הַשִּׁירָה “הֵד אוּרִים”</strong></p>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>כָּל מַלְאֲכֵי עֶלְיוֹן וְדָרֵי עָרֶץ</p>
<p>עִם כּוֹֽכְבֵי בֹקֶר זְמִיר הִשְׁכִּימוּ</p>
<p>שָׁם זִמְּרוּ תוֹדוֹת וְשָׁם הֵרִימוּ</p>
<p>כָּל־יוֹשְׁבַי תֵּבֵל וְשׁוֹכְנֵי־אָרֶץ.</p>
<p>כֵּן שִׁבְּחוּ אֵלִים קְהוּלִים שָׁמָּה</p>
<p>בֵּית הַבְּחִירָה זֹאת אֲשֶׁר נִשְׁלָמָה. / לָמָּה.</p>
</blockquote>
<blockquote>
<p>בִּירָה מְאֹד בְּרֶה הֲלֹא נִשְׁתַּנָּה</p>
<p>בִּזְבוּל אֲשֶׁר בּוֹ הַשְּׁכִינָה לָנָה. / אָנָה.</p>
</blockquote>
<blockquote>
<p>בִּמְעוֹן אֱלֹהִים זֶה שְׂרָפִים בָּאוּ</p>
<p>לִרְאוֹת יְקָר גָּדְלוֹ וְכֵן תָּמָהוּ. / מַה־הוּא.</p>
</blockquote>
<blockquote>
<p>מִקְדַשׁ אֲדֹנָי הוּא וְטוּר כָּל־טֹהַר</p>
<p>בָּנוּי לְתַלְפִּיּוֹת בְּחַדְרֵי־זֹהַר. / זוֹ הַר.</p>
</blockquote>
<blockquote>
<p>הָר זֶה יְמִינוֹ קָנְתָה לָנֶצַחַ</p>
<p>מִי זֶה יְהַלֵּל לוֹ בְכָל־קוֹל פֶּצַח. / פֶּה צַח.</p>
</blockquote>
<blockquote>
<p>פֶּה צַח זְמִיר יִפְצַח וּמִי עִמָּנוּ</p>
<p>יוֹדֶה תְּהִלּוֹת אֵל אֲשֶׁר קָנָנוּ. / אָנוּ.</p>
</blockquote>
<blockquote>
<p>גַּם כּוֹֽכְבֵי מָרוֹם בְּשִׁירִים סָרוּ</p>
<p>לָשִׁיר בְּשִׁיר שָׁרִים אֲשֶׁר אֻשָּׁרוּ. / שָׁרוּ.</p>
</blockquote>
<blockquote>
<p>(1662)</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40766">https://benyehuda.org/read/40766</a></div></body>