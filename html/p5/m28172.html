<h1>תָּעִיתִי עִם אַרִ"י</h1>
אברהם סולודר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>תָּעִיתִי עִם אַרִ"י בְּמִדְרוֹנֵי הָהָר.</p>
<p>אָז דּוֹבְבוּ הַמֶּרְחַקִּים הַמּוּפָזִים</p>
<p>הָמוּ רוּחוֹת וְלָהֲטוּ דִּשְׁאֵי הַבָּר,</p>
<p>שִׁטִּים רָעָדוּ… שַׁרְנוּ נֶחְפָּזִים.</p>
</blockquote>
<blockquote>
<p>רָאִינוּ חִיל וְעֹצֶב. שַׁחַק־אֵשׁ רִטֵּט.</p>
<p>נִשְׁמַת עַמִּי! אוֹרֵךְ־מַכְאוֹבִי זָלַף…</p>
<p>עַמִּי גֵּא־עֹנִי נָד,</p>
<p>לְזֹהַר נֵצַח לִבּוֹ וְאַדֶּרֶת־אֵד עָלָיו.</p>
</blockquote>
<blockquote>
<p>בְּדִמְדּוּמֵי־שַׁבָּת קַו־פֶּלֶא נֶאֱחָז…</p>
<p>בְּמֶרְחַבֵּי־שָׂדֶה טָבַלְנוּ, שֶׁמֶשׁ רַד…</p>
</blockquote>
<blockquote>
<p>אֵם־הַשָּׁלוֹם, רָחֵל, הִדְלִיקָה נֵר־הַפָּז, —</p>
</blockquote>
<blockquote>
<p>וְכָל הַיְּקוּם זָרַח, בִּרְכַּת־שַׁלְוָה לָאַט…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28172">https://benyehuda.org/read/28172</a></div></body>