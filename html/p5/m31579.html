<h1>הַצְּבָאִים</h1>
אברהם סולודר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יֵשׁ נוֹף הָדָר, פִּנַּת אוֹרָה בּוֹטַחַת.</p>
<p>שָׁם עֵין זָהָב יְפַךְ, עַרְבַת חוֹל זוֹרַחַת,</p>
<p>בָּעֲרָבָה יָצִיצוּ סְבָכִים</p>
<p>כְּתִינוֹקוֹת נָמִים, כְּמַלְאֲכִים.</p>
</blockquote>
<blockquote>
<p>עִם עֶרֶב, עֵת אֵשׁ דִּמְדּוּמִים לוֹחֶשֶׁת,</p>
<p>וְזֹהַר עַל פְּנֵי הַחוֹל פָּרוּשׂ כְּרֶשֶׁת,</p>
<p>לְעֵין הַפָּז מַרְאוֹת הוֹד נִשָּׂאִים –</p>
<p>נִשָּׂא בַּשֶׁקֶט עֵדֶר צְבָאִים.</p>
</blockquote>
<blockquote>
<p>בַּמֶּרְחַקִּים תֹּם מֶבָּטָם יָנוּחַ.</p>
<p>זַכִּים כְּעֵין הַפָּז, קַלִּים כָּרוּחַ –</p>
<p>בַּמֶּרְחַקִּים נִרְאִים הַצְּבָאִים</p>
<p>וְקַרְנֵיהֶם זָעִים כָּעֳפָאִים.</p>
</blockquote>
<blockquote>
<p>צַיָּד עֵין נֶשֶׁר לוֹ, יַפְלִיג בַּזֹּהַר –</p>
<p>הֵם גָּזוּ! – וּמָצָא עִקְבוֹת־הַטֹּהַר…</p>
<p>לְיֶלֶד רַק בָּאִים צִבְאוֹת הַתֹּם –</p>
<p>לְיֶלֶד רַק בָּאִים הֵם בַּחֲלוֹם.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31579">https://benyehuda.org/read/31579</a></div></body>