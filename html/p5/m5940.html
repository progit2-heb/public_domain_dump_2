<h1>עֶרֶב כֶּסֶף...</h1>
אברהם סולודר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עֶרֶב כֶּסֶף בָּהִיר בִּמְלֹא הָעוֹלָם שׁוֹרֶה.</p>
<p>מִסֵּתֶר הָאִילָנוֹת יֶאֳרוֹב הַלֵּיל.</p>
<p>נָם הָרְחוֹב. הַרְחֵק בְּמֵי-הַיָּם הַזּוֹרְחִים</p>
<p>נִשְׁקָף כָּל הַחוֹף עוֹטֶה אוֹר וָצֵל.
יִלְלַת שׁוּעָל. דְּמָמָה. רְטֻבֵּי טַל וְאוֹרוֹת</p>
<p>מִפְּנֵי רוּחַ זָעִים מְלַבְלְבִים הַשְּׁקֵדִים.</p>
<p>הֵד צְעָדִים. הַשּׁוֹמֵר נִרְאָה, נָשָׂא שִיר.</p>
<p>בּוֹכִים בַּדּוּמִיָּה קוֹלוֹת קַלִּים, כְּבֵדִים.
אוֹר וּדְמִי. אִם לֹא אֶשְׁמַע מְעוּף-נְשָׁמָה,</p>
<p>נִשְׁמַת הָעוֹלָם הַטְהוֹרָה, הָעֲדִינָה?</p>
<p>אָסִירָה אַדַּרְתִּי וְאָבֹא אֶל הַנְּגֹהוֹת,</p>
<p>אֶתְיַחֵד עִם טָהֳרַת-הָעֶרֶב וְעִם הַשְּׁכִינָה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5940">https://benyehuda.org/read/5940</a></div></body>