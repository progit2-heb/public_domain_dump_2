<h1>הָעֲטַלֵּף</h1>
אברהם סולודר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַבִּיטוּ־נָא הָעֲטַלֵּף</p>
<p>בְּאֹפֶל־עֶרֶב מְרַחֵף.</p>
<p>כַּצֵּל יָשׁוּט לוֹ בַּדְּמָמָה –</p>
<p>קוֹל־מְעוּפוֹ לֹא יִשָּׁמַע…</p>
<p>נִתְלָה עַל עֵץ וּבָא בַצֵּל</p>
<p>אֶת כְּנָפָיו יִפְרֹשׂ, וְקַל,</p>
<p>בְּלִי קוֹל, יָעוּף לְמַטָּה, עָל,</p>
<p>עַד אֶל חַלּוֹן מוּאָר יָבֹא –</p>
<p>וּכְרֶגַע־שוּר! אֵינֶנּוּ פֹה….</p>
<p>– אֱמֹר־נָא לִי, הָעֲטַלֵּף;</p>
<p>מַה תְּבַקֵּש, מַה תְּרַחֵף?</p>
<p>עָנֹה עָנָה הָעֲטַלֵּף:</p>
<p>אֲנִי רָעֵב, אֲנִי רָעֵב…</p>
<p>הֵן כָּל הַיּוֹם בַּחוֹר אִישָׁן,</p>
<p>עִם עֶרֶב אֲמַהֵר לַגָּן,</p>
<p>אוֹ לַשָּׂדֶה, שָׁם רֶמֶשׂ רָב,</p>
<p>אָצוּד, אֹכַל – וְלֹא אֶרְעַב</p>
<p>יִתּוּשׁ שָׁמֵן, שוֹבָב וְקַל –</p>
<p>מָה אֶחְמְדוֹ לְמַאֲכָל…</p>
<p>הוֹי, עֲטַלֵּף, צַיַּד־לֵיל טוֹב!</p>
<p>טָסִים הַיִּתּוּשִׁים בְּלִי סוֹף</p>
<p>בַּבַּיִת פֹּה. הוֹי, אֵין לִשְׁקֹט,</p>
<p>וּמֵעֵינַי שְׁנָתִי תִּדֹּד:</p>
<p>נָא, הַשְׁמִידֵם חִיש עַד תֻּמָּם</p>
<p>לְבַל אֶשְׁמַע עוֹד זִמְזוּמָם,</p>
<p>אָז שׁוּב אִישַׁן וְאֶחֱלֹם –</p>
<p>שׁוֹקֵט, עַד שֶׁיִּזְרַח הַיּוֹם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/19313">https://benyehuda.org/read/19313</a></div></body>