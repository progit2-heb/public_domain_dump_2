<h1>[נבוך המבט]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נָבוֹךְ הַמֶּבָּט. עֲלָטָה אֶת הַכֹּל מְכַסָּה.</p>
<p>אוּלַי בְּעֵינוֹ הָעוֹלָם מִקָּרוֹב עוֹד קַיָּם,</p>
<p>אַךְ מֶנִי בַלָּאט הֵן נִסַּח, כִּלְעֵת שֵׁפֶל הַיָּם.</p>
<p>וְגוּף זֶה הַדָּווּי, אֵיךְ הָיָה כֹה עָלַי לְמַשָּׂא!</p>
</blockquote>
<blockquote>
<p>כָּל מַה שֶּׁהוֹקַרְתִּי עַתָּה יֵרָאֶה חֶזְיוֹן-שָׁוְא –</p>
<p>מֵעֵבֶר לַגְּבוּל בַּעֲרֹב הַמִּישׁוֹר אֶל אֵין סוֹף.</p>
<p>אִם כִּי נִצַּחְתִּי – מְנֻצָּח אֶעֱמֹד מוּל הַחוֹף.</p>
<p>וּכְצֵאתִי לְבַדִי, כֵּן רֵיקָם וּלְבַדִּי אֲנִי שָׁב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12841">https://benyehuda.org/read/12841</a></div></body>