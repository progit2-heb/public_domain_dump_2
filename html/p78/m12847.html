<h1>[לזמן אקשיבה]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לַזְּמַן אַקְשִׁיבָה,</p>
<p>טִפָּה, טִפָּה הוּא נוֹטֵף וְעוֹבֵר –</p>
<p>וְאֲנִי פֹה תָמִיד הִנֵּנִי.</p>
</blockquote>
<blockquote>
<p>עַל גְּחוֹנוֹ יִזְחַל הַלַּיְלָה,</p>
<p>חַיָּה עָבָה, חֲלָקָה,</p>
<p>וְלוֹ סֶרַח לַח.</p>
</blockquote>
<blockquote>
<p>יְלָדִים גְּדֵלִים וְעוֹבְרִים,</p>
<p>עַל-פָּנַי וָהָלְאָה,</p>
<p>וּכְבָר יַלְבִּין שְׂעָרָם.</p>
</blockquote>
<blockquote>
<p>מְעַפְעֵף הַבֹּקֶר וְעוֹלֶה,</p>
<p>צָהֳרַיִם נָמִים וְעוֹבְרִים,</p>
<p>אֶל גִּיגִית תְּכֻלָּה</p>
<p>כְּבָר עֶרֶב שָׁקֵט</p>
<p>כְּיַיִן אָפֵל יִמְזֹגוּ –</p>
<p>וַאֲנִי פֹה תָמִיד הִנְּנִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12847">https://benyehuda.org/read/12847</a></div></body>