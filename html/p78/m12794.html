<h1>[כבדו עליך]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כָּבְדוּ עָלַיִךְ הַחַיִּים,</p>
<p>עַד כִּי טֹרְפוּ רְחוֹבוֹתַיִךְ;</p>
<p>בְּנֵי-אָדָם לַהַב גָּדוֹל יִלְהָבוּ —</p>
<p>אֵלֶּה מְאוֹרַיִךְ, פָּרִיס.</p>
</blockquote>
<blockquote>
<p>בָּדָד יִישַׁן לַיְלָה עֲלֵי גַגּוֹת —</p>
<p>וְאַתְּ עֵרָה וְעֶרְיָה,</p>
<p>עִירִי הַפְּרוּעָה.</p>
<p>נֶצַח תָּרֹן תַּאֲוָה מֵחֲדָרָיִךְ.</p>
</blockquote>
<blockquote>
<p>יְגוֹנֵךְ וְאִשֵּׁךְ</p>
<p>מֵעַל קִירוֹת גִּבְּנִים</p>
<p>נַחֲלֵי תָּמִיד יִנְהָרוּ</p>
<p>אֱלֵי לִבּוֹת חֲרֵדִים.</p>
</blockquote>
<blockquote>
<p>פַּעַם אָסֵב עֵינַי מִן <strong>הַזָּר</strong></p>
<p>תָּמִיד יֵלֵךְ מֵאַחֲרָי.</p>
<p>לָמָּה עַל שְׁעָרִים יְחַךְ לִי</p>
<p>וְיִתְגַּנֵּב לָלוּן עִמִּי כָּל לָיְלָה?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12794">https://benyehuda.org/read/12794</a></div></body>