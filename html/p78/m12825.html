<h1>[טרם יינעל]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>טֶרֶם יִנָּעֵל שַׁעַר הַיּוֹם</p>
<p>מְלֵאוֹת הַפָּרוֹת תָּשֹׁבְנָה</p>
<p>אֶל הַכְּפָרִים.</p>
<p>מִן הַמִּרְעֶה שַׁלְוָה צְהֻבָּה הֵבִיאוּ.</p>
</blockquote>
<blockquote>
<p>וְלֹעַ הַלַּיְלָה לְפָנַי יִפָּעֵר,</p>
<p>וְהוּא שָׁחוֹר וָרֵיק.</p>
</blockquote>
<blockquote>
<p>צֹמֶת מַאֲוַיִּים יוֹקְדִים,</p>
<p>אֶצְלִי תִשְׁכָּבִי –</p>
<p>וְהֵם יִשְׂתָּרְגוּ מִמֶּנִּי וָהָלְאָה.</p>
</blockquote>
<blockquote>
<p>שְׂפָתַיִךְ הֵן כָּזְבוּ בְנָשְׁקָן,</p>
<p>כִּי כְבָר רָחַקְתְּ מֶנִּי אֶלֶף שָׁנָה.</p>
</blockquote>
<blockquote>
<p>רֵיק הַלַּיִל וְעָגֹל.</p>
<p>מִמַּעֲמַקֵּי שֵׁנָה שְׁחוֹרָה</p>
<p>לוּ יָכֹלְתִּי וַאֲדוּגֵךְ,</p>
<p>נְשִׁימָתֵךְ לִזְרֹעַ</p>
<p>בְּאֵלֶם יְגוֹנִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12825">https://benyehuda.org/read/12825</a></div></body>