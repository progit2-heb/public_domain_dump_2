<h1>[משוקי נערות]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִשּׁוּקֵי נַעֲרוּת נִמְהָרָה</p>
<p>חָתַף אוֹתִי לַיְלָה</p>
<p>אֶל מֶלְתָּחָה שְׁחוֹרָה.</p>
</blockquote>
<blockquote>
<p>וּלְשׁוּלֵי יְמֵי כְפָר רַכִּים</p>
<p>עוֹד תַּהֲלֹךְ נַעֲרָה שְׁחוֹרָה בִגְלָלִי –</p>
<p>וּכְבָר לְיַעַר סֶרַח-עֶרֶב אָרֹךְ.</p>
</blockquote>
<blockquote>
<p>אַף אֵלֵינוּ,</p>
<p>הַכְּבֵדִים מִדּוֹר וָדוֹר,</p>
<p>עִתִּים טְלָאִים זְעִירִים בָּאִים,</p>
<p>שְׁחוֹרִים וּלְבָנִים,</p>
<p>וְשָׂמוּ סַנְטֵר חָלָק</p>
<p>בְּכַפֵּינוּ.</p>
</blockquote>
<blockquote>
<p>אַךְ לָעֶרֶב צָפִים הָלְאָה כָל הָרְחוֹבוֹת.</p>
<p>בִּטְלָאֵינוּ הַזְּעִירִים</p>
<p>מָסְכוּ שֵׁנָה עָבָה עַד פִּיהֶם –</p>
<p>וְלֹא יָבֹאוּ עוֹד.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12815">https://benyehuda.org/read/12815</a></div></body>