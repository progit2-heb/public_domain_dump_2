<h1>[יום אחר יום]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יוֹם אַחַר יוֹם נִסַּךְ עָלֵינוּ,</p>
<p>פַּכֵּי שֶׁמֶן-מִשְׁחָה;</p>
<p>שְׁלֵוִים עָבַרְנוּ וַנִּפְסַח עַל סַף-עַרְבַּיִם —</p>
<p>אֶל אַרְמוֹן הַלֵּיל הַמְרֻוָּח.</p>
</blockquote>
<blockquote>
<p>וְלֹא עָיָפְנוּ.</p>
</blockquote>
<blockquote>
<p>מִדֵּי לַיְלָה הָפְכוּ כָל נִשְׁמוֹת-תֵּבֵל</p>
<p>אַדְמַת אֵלֶם שְׁחוֹרָה —</p>
<p>וַנִּצְהַל אַךְ אָנוּ</p>
<p>וְעוֹלְלִים נִרְחָקִים —</p>
<p>אֲבוּקוֹת מַצְהִיבוֹת בְּרָעַד.</p>
</blockquote>
<blockquote>
<p>וְעַתָּה כִי נֵצֵא מִפֶּתַח הַשַּׁחַר</p>
<p>וְנַעַל יוֹם-מָחָר לְהָאִיר —</p>
<p>— אוֹיָה! —</p>
<p>הֵן חָפַר אוֹרֵנוּ לְעֵינֵי הַשָּׁמֶשׁ.</p>
</blockquote>
<blockquote>
<p>רְחוּצִים וְאוֹרִים</p>
<p>אַךְ יוֹנְקִים יִזְחָלוּ</p>
<p>מְלֹא כָל הַיּוֹם.</p>
</blockquote>
<blockquote>
<p>וְאָנוּ כָבִינוּ לְעֵינֵי הַשָּׁמֶשׁ.</p>
</blockquote>
<p>וינה, 4.3.1924</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12928">https://benyehuda.org/read/12928</a></div></body>