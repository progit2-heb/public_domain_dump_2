<h1>[בעצם יום טרדה]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בְּעֶצֶם יוֹם טִרְדָּה</p>
<p>חוֹצָה רְחוֹב הוֹמֶה</p>
<p>תַּרְנְגֹלֶת נִפְחָדָה</p>
<p>בִּכְרַךְ חָבִיב וְרָחוֹק.</p>
</blockquote>
<blockquote>
<p>לִפְנֵי עֶרֶב</p>
<p>פּוֹרְשִׁים שְׁנֵי טוּרֵי עַרְמוֹנִים</p>
<p>לְעֵבֶר הַדְּמָמָה –</p>
<p>וַאֲמִירֵיהֶם טְבוּלֵי לָיִל.</p>
</blockquote>
<blockquote>
<p>אָנוּ דוֹרְכִים שְׁנַיִם</p>
<p>עַל מַרְבַדֵּי יָרֵחַ,</p>
<p>וּכְבָר פָּשַׁטְנוּ מֵעָלֵינוּ</p>
<p>בְּלוֹאֵי יוֹם-עֲיֵפָה.</p>
</blockquote>
<blockquote>
<p>אַךְ הָעֶגְלוֹן הַחֲשָׁאִי</p>
<p>יְנוֹפֵף שׁוֹטוֹ עַל הַלָּיְלָה.</p>
<p>וְשֵׁנִית נִגְמָא לָרְוָיָה</p>
<p>חִוְרַת יַלְדוּת גָּזָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12818">https://benyehuda.org/read/12818</a></div></body>