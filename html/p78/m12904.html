<h1>[ילדים משחקים]</h1>
דוד פוגל
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יְלָדִים מְשַׂחֲקִים לְיַד הַגָּדֵר,</p>
<p>צָהֳרֵי קַיִץ פּוֹסְעִים כְּבֵדִים וְשׁוֹתְקִים</p>
<p>דֶּרֶךְ הַכְּפָר.</p>
</blockquote>
<blockquote>
<p>קְרִיאַת גֶּבֶר עֲקֻלָּה</p>
<p>פּוֹרְצָה לְפֶתַע בַּשֶּׁקֶט</p>
<p>כִּבְרַק חֶרְמֵשׁ מוּפָז</p>
<p>לְעֹמֶק תְּכֵלֶת שְׁחָקִים.</p>
</blockquote>
<blockquote>
<p>הָאָבוֹת לֹא יֵרָאוּ עָתָּה,</p>
<p>פָּנוּ אִישׁ לְפָעֳלוֹ.</p>
</blockquote>
<blockquote>
<p>כֶּלֶב שָׂעִיר וְשָׁחוֹר</p>
<p>רוֹבֵץ בְּצֵל הַגָּדֵר,</p>
<p>לְשׁוֹנוֹ שְׁלוּחָה נִרְשֶׁלֶת</p>
<p>וּוְרֻדָּה תָנוּעַ בַּצֵּל.</p>
</blockquote>
<blockquote>
<p>הַיְלָדִים מְשַׂחֲקִים וְנִרְפִּים,</p>
<p>זְבוּב מְזַמְזֵם וְעוֹבֵר,</p>
<p>מְזַמְזֵם וְעוֹבֵר.</p>
</blockquote>
<p>וינה, 30.3.1919</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/12904">https://benyehuda.org/read/12904</a></div></body>