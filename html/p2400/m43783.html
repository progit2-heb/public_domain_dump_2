<h1>יָהּ אֶת סֻכַּת</h1>
יוסף חיים מבגדאד
<body align="right" dir="rtl"><div align="right" dir="rtl"><!DOCTYPE html>
<body>
<p>לכבוד ז׳ אושפיזין קדישין</p>
<blockquote>
</blockquote>
<blockquote>
<p>יָהּ אֶת סֻכַּת דָּוִד תָּקִים</p>
<p>בִּזְכוּת שִׁבְעַת הַצַּדִּיקִים.</p>
</blockquote>
<blockquote>
<p>בִּזְכוּת אֶזְרָח תְּמִימֶךָ</p>
<p>מְשֹׁךְ חַסְדָּךְ לְעַמֶּךָ</p>
<p>וְנָא לְמַעַן שְׁמֶךָ</p>
<p>אַל נָא תָשֵׁב אוֹתָם רֵיקִים.</p>
<p>יָהּ אֶת סֻכַּת</p>
</blockquote>
<blockquote>
<p>בִּזְכוּת יִצְחָק עֲקֵדֶךָ</p>
<p>בָּרֵךְ דּוֹרְשֵׁי יִחוּדֶךָ</p>
<p>וְנָא גְבוּרוֹת יָדֶיךָ</p>
<p>בְּחַסְדָּךְ יִהְיוּ נִמְתָּקִים.</p>
<p>יָהּ אֶת סֻכַּת</p>
</blockquote>
<blockquote>
<p>בִּזְכוּת יַעֲקֹב אִישׁ תָּמִים</p>
<p>הוּא נֶגֶד קַו הָרַחֲמִים</p>
<p>תִּבְנֶה בֵיתְךָ בֵּית עוֹלָמִים</p>
<p>קַיָּם בִּשְׁמֵי שְׁחָקִים.</p>
<p>יָהּ אֶת סֻכַּת</p>
</blockquote>
<blockquote>
<p>בִּזְכוּת רָעְיָא מְהֵימָנָא</p>
<p>זָכָה לְפָנִים שֶׁל בִּינָה</p>
<p>חוּשָׁה תֵן לָנוּ חֲנִינָה</p>
<p>וּפְדֵה עַם לְךָ שׁוֹקְקִים.</p>
<p>יָהּ אֶת סֻכַּת</p>
</blockquote>
<blockquote>
<p>בִּזְכוּת הַכֹּהֵן אַהֲרֹן</p>
<p>בַּטֵּל כָּל הָאַף וְחָרוֹן</p>
<p>וְעַמָּךְ תָּמִיד רוֹן יָרוֹן</p>
<p>וּבְשִׁמְךָ יִהְיוּ דְבוּקִים.</p>
<p>יָהּ אֶת סֻכַּת</p>
</blockquote>
<blockquote>
<p>בִּזְכוּת יוֹסֵף צַדִּיקֶךָ</p>
<p>אֲשֶׁר שָׁמַר בְּרִיתֶךָ</p>
<p>גַּלֵּה כְבוֹד מַלְכוּתֶךָ</p>
<p>קַבֵּץ נִדָּחִים וּרְחוֹקִים.</p>
<p>יָהּ אֶת סֻכַּת</p>
</blockquote>
<blockquote>
<p>בִּזְכוּת דָּוִד יְדִידֶךָ</p>
<p>בְּנֵה מִשְׁכַּן כְּבוֹדֶךָ</p>
<p>וְאַמֵּץ עַם נְדוּדֶךָ</p>
<p>לַמְּדֵם תּוֹרָה וְחֻקִּים.</p>
<p>יָהּ אֶת סֻכַּת</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43783">https://benyehuda.org/read/43783</a></div></body>