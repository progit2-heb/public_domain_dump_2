<h1>תְּהִלַּת אֵל</h1>
יוסף חיים מבגדאד
<body align="right" dir="rtl"><div align="right" dir="rtl"><!DOCTYPE html>
<body>
<p>לחג השבועות. לחן: גאולי אל תנו שבח והודאות.</p>
<blockquote>
</blockquote>
<blockquote>
<p>תְּהִלַּת אֵל יְדַבֵּר פִּי וְאוֹחִילָה</p>
<p>וְאָשִׁירָה בְּרֹב חֶדְוָה וְצָהֳלָה</p>
<p>בְּיוֹם שִׂמְחָה, בְּיוֹם טוֹבָה, בְּיוֹם גִּילָה</p>
<p>בְּשִׂמְחַת עַם, סְגֻלַּת אֵל, בְּדַת תּוֹרָה.</p>
</blockquote>
<blockquote>
<p>וְלִי חֶמְדָּה לְהִתְעַלֵּס בְּחֻקּוֹת אֵל</p>
<p>וְאָשִׁיבָה בְּטוּב טַעַם לְכָל שׁוֹאֵל</p>
<p>וְאֶתְחַזֵּק לְדַבֵּר בָּם בְעֹז וָאֵל</p>
<p>וְאוֹרֶה בָם לְכָל דּוֹרֵשׁ נְתִיב אוֹרָה.</p>
</blockquote>
<blockquote>
<p>דְּרָשׁוּהָ וְלֹא יָדְעוּ מְקוֹם בִּינָה</p>
<p>וְאֵין מֵבִין דְּבָרֶיהָ וְהֶגְיוֹנָהּ</p>
<p>נְתָנָה אֵל לְנַחֲלָה לְעַם קָנָה</p>
<p>וְלָהֶם שָׂם יְסוֹד אַמִּיץ בְּמִסְתָּרָהּ.</p>
</blockquote>
<blockquote>
<p>כְּלִילַת טוּב שְׁתוּלָה הִיא מֵעֵץ חַיִּים</p>
<p>רְחָבָה הִיא מְאֹד מִיָּם וְכָל אִיִּים</p>
<p>תְּמִימַת כֹּל, כְבוֹדָהּ רַב בְּכָל גּוֹיִם</p>
<p>וְכֶתֶר הִיא לְהוֹגֶה בָהּ וְשׁוֹחֲרָהּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43782">https://benyehuda.org/read/43782</a></div></body>