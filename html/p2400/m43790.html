<h1>אֵל חַי</h1>
יוסף חיים מבגדאד
<body align="right" dir="rtl"><div align="right" dir="rtl"><!DOCTYPE html>
<body>
<p>לכבוד משיח בן דוד. סימן: אהבה נצר לנו</p>
<blockquote>
</blockquote>
<p><strong>ב</strong></p>
<blockquote>
</blockquote>
<blockquote>
<p>אֵל חַי מַעְלָה / לְךָ אוֹחִילָה / מִמְּךָ אֶשְׁאֲלָה / תֶּן-לִי נַחֲלָה</p>
<p>בְּבֶן יִשָׁי.</p>
<p>הַשְׁמֵד הַזָּרִים / אוֹיְבִים וְצָרִים / נָכְרִים הַצּוֹרְרִים / אֲשֶׁר הֵם אוֹמְרִים</p>
<p>מִי בֶן יִשָּׁי.</p>
<p>בְּנֵה אֲרִיאֵל / לְמַעַנְךָ אֵל / וּשְׁלַח נָא הַגּוֹאֵל / מֶלֶךְ יִשְׂרָאֵל</p>
<p>בֵּן לְיִשָׁי.</p>
<p>הָשֵׁב עֲטָרָה / עַל רֹאשׁ גְּבִירָה / וְהַזְרַח נָא אוֹרָה / חֹטֶר תִּפְאָרָה</p>
<p>גֶזַע יִשָׁי.</p>
<p>נָא הוֹשִׁיעָה נָּא / וְהַצְלִיחָה נָּא / כִּי עֵת לְחֶנְנָהּ / יָבוֹא בְרִנָּה</p>
<p>שֹׁרֶשׁ יִשָׁי.
צֶמַח הִצְמַחְתָּ / כִּסְאוֹ כוֹנַנְתָּ / וְאוֹתוֹ אֲהַבְתָּ / כִּי בוֹחֵר אַתָּה</p>
<p>בְּבֶן יִשָׁי.</p>
<p>רַגְלֵי הַמְבַשֵּׂר / שָׁלוֹם וָאֹשֶׁר / הֵם קַלּוּ מִנֶּשֶׁר / אוֹתִי יְבַשֵּׂר</p>
<p>בָּא בֶּן יִשָׁי.</p>
<p>לוֹ יְבַקְּשׁוּ / אוֹתוֹ יִדְרְשׁוּ / אוֹיְבָיו יֵבוֹשׁוּ / אֵלָיו יַגִּישׁוּ</p>
<p>מְלָכִים שָׁי.</p>
<p>נָכוֹן הוּא כִּסְאוֹ / אֵל חַי נְשָׂאוֹ / כָּל אַנְשֵׁי צְבָאוֹ / דִּרְשׁוּ יוֹם בּוֹאוֹ</p>
<p>מֵאֵל עוֹשָׂי.</p>
<p>וְחִישׁ נַקְרִיבָה / בְּשִׂמְחָה רַבָּה / וּבְרֹב אַהֲבָה / שַׁלְמֵי נְדָבָה</p>
<p>לֶחֶם אִשַּׁי.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43790">https://benyehuda.org/read/43790</a></div></body>