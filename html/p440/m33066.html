<h1>[בלבבי יקדה]</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּלְבָבִי יָקְדָה, יָקְדָה אָז לֶהָבָה,</p>
<p>    וּבְנִשְׁמָתִי אֵשׁ — אַךְ מַר לִי מָר —</p>
<p>הָאֵשׁ, הִיא הָלְכָה הָלֹך בִּי וְכָבָה</p>
<p>    וְלִבִּי, לִבִּי הָלַךְ לוֹ וָקָר.</p>
</blockquote>
<blockquote>
<p>וְצַר לִי, צַר עַל יָמַי אֵל הַמְּעַטִּים,</p>
<p>לְלֹא גִיל וּלְלֹא אַהֲבָה שִׁחַתִּים…</p>
</blockquote>
<blockquote>
<p>צַר לִי, צַר לִי עַל הָאֵשׁ בִּי דָלְקָה —</p>
<p>וְאֶת הָעֹנֶג וְאֶת הַמַּכְאוֹב לִי לֹא חָלְקָה…</p>
</blockquote>
<blockquote>
<p>צַר לִי עַל שֶׁיָקְדָה בִי כְאוֹר יְקָרוֹת,</p>
<p>הַמִּשְׁתַּפֵּךְ עַל הַקְּבָרוֹת, עַל הַקְּבָרוֹת…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/33066">https://benyehuda.org/read/33066</a></div></body>