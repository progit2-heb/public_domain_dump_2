<h1>עַל אַהֲבָה חָלַמְתִּי פְרָאִית בַּאֲפֵל</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל אַהֲבָה חָלַמְתִּי פְרָאִית בַּאֲפֵל לֵילוֹת,</p>
<p>עַל קְוֻצּוֹת־הוֹד וְרֹךְ הַהֲדַס
וְהַשֹּוֹשַׁנָּה,</p>
<p>עַל שִׂפְתַי־חֵן וֹדְבָרָן מַר כַּלַּעֲנָה,</p>
<p>עַל שִׁירִים קוֹדְרִים וּנְגִינוֹת כֹּה אֲבֵלוֹת.</p>
</blockquote>
<blockquote>
<p>הֵם חָלְפוּ כְבָר וְאֵינָם הַחֲלוֹמוֹת
הָעֲנֻגִּים,</p>
<p>גַם דְּמוּת חֲלוֹם־הַיְקָרוֹת נֶהֶלְכָה כַצֵּל!</p>
<p>רַק נוֹתְרָה לִי אֵשׁ פְּרָאִית יָצַקְתִּי
בַאֲפֵל</p>
<p>לֵילוֹתַי אָז בְּתוֹךְ חֲרוּזִים נוּגִים.</p>
</blockquote>
<blockquote>
<p>נִשְׁאַרְתָּ יָתוֹם, שִׁיר! חלֹף גַּם־אַתָּה לִי</p>
<p>וּבַקֵּשׁ דְּמוּת חֲלוֹמִי, נֶעֶלְמָה
וְאֵינֶנָּה,</p>
<p>וּמְסֹר לָהּ בִּרְכַּת שְׁלוֹמִי אִם תִּמְצָאֶנָּה
­–</p>
<p>לְצֵל אַוְרִירִי הִנְנִי וְאֶשְׁלַח הֲבֵל פִּי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/23146">https://benyehuda.org/read/23146</a></div></body>