<h1>חֲלוֹם וְחַיִּים</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בָּעַר הַיּוֹם וּבִי בָעַר הַלֵּב,</p>
<p>דּוּמָם נָשָׂאתִי קִרְבּוֹ הַכְּאֵב;</p>
<p>חֶרֶשׁ אֶתְגַּנֵּב בְּבוֹא הַלֵּיל,</p>
<p>לְשׁוֹשָׁן שֶׁפָּרַח בְּחֶבְיוֹן צֵל.</p>
</blockquote>
<blockquote>
<p>צָעַדְתִּי אִלֵּם, קָרַבְתִּי בַלָּט.</p>
<p>רַק דְּמָעוֹת הִתְגַּלְגְּלוּ בִלְחָיַי אַט־אָט;</p>
<p>אֶסְתַּכֵּל בִּגְבִיעַ הַשּׁוֹשָׁן כֹּה יִיף,</p>
<p>וַתַּבְהֵק כְּאֵשׁ לִי מִתּוֹכוֹ עֵין־זִיו.</p>
</blockquote>
<blockquote>
<p>נִרְדַּמְתִּי עַל־יַד שִׂיחַ־שׁוֹשָׁן זֶה דֹם;</p>
<p>לָצוֹן אָז יַחְמֹד בִּי לֵץ הַחֲלוֹם:</p>
<p>לְעֵינַי תֵּתַצַּב דְּמוּת יַלְדַּת־חֵן,</p>
<p>לְבוּשׁ־שָׁנִי עוֹטֶה חָזֶהָ שֵׁן.</p>
</blockquote>
<blockquote>
<p>הִיא נָתְנָה לִי דָבָר כֹּה נִפְלָא, כֹּה רָךְ;</p>
</blockquote>
<blockquote>
<p>בְּסֻכַּת־פָּז שַׂמְתִּיו תּוֹךְ־כְּדֵי־כָךְ.</p>
</blockquote>
<blockquote>
<p>בְּסֻכַּת־הַפָּז מִשְׂחַק פֶּלִאי אָז קָם,</p>
<p>עֵדָה סוֹבֶבֶת בְּמַעְגָּל שָׁם.</p>
</blockquote>
<blockquote>
<p>שְׁנֵים־עָשָׂר הַמְרַקְּדִים בָּאֹהֶל הַקָּט,</p>
<p>וְיַחַד בְּעִגּוּל וְיָד אֱלֵי יָד;</p>
<p>הַמָּחוֹל הָאֶחָד כִּי יִתֹּם, אֲזַי</p>
<p>יַתְחִיל הַשֵּׁנִי קוֹדֵחַ וְחַי.</p>
</blockquote>
<blockquote>
<p>וְנִגּוּן יְזַמְזֵם עַל אָזְנִי אַט־אַט:</p>
<p>"הַטּוֹב שֶׁבָּרְגָעִים לֹא יַחְזֹר לָעַד;</p>
<p>חַיֶּיךָ לֹא הָיוּ אֶלָּא חֲלוֹם,</p>
<p>וְרֶגַע זֶה הוּא כַּחֲלוֹם תּוֹךְ חֲלוֹם". –</p>
</blockquote>
<blockquote>
<p>תַּם הַחֲלוֹם, אַט הֵאִיר יוֹם,</p>
<p>בְּעֵינַי אָתוּר שׁוֹשָׁן דֹּם, –</p>
<p>אֲהָהּ! בִּמְקוֹם עֵין־זִיו וָאֵשׁ</p>
<p>בֶּן־רֶמֶשׂ קַר בִּגְבִיעוֹ יֵשׁ.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32018">https://benyehuda.org/read/32018</a></div></body>