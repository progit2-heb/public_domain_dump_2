<h1>הֵדִים</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>נוֹפְלִים עַל לִבִּי הַצְּלִילִים, צְלִילֵי מַנְגִּינָה,</p>
<p>נוֹגְעִים וְלֹא נוֹגְעִים;</p>
<p>כְּגַלִּים, בְּנֵי־גַלִּים נֻפָּצִים אֶל אֶבֶן בְּרִנָּה,</p>
<p>וְהוֹלְכִים וּנְמוֹגִים.</p>
</blockquote>
<blockquote>
<p>רַק פְּנִינֵי נְטָפִים בְּעָבְרָם בְּשֶׁטֶף בָּהּ דְּבֵקִים,</p>
<p>זַכִּים וּטְהוֹרִים —,</p>
<p>עַל לִבִּי כְאֶבֶן צְלִילֵי מַנְגִּינָה שׁוֹקֵקִים,</p>
<p>וְחוּשַׁי נֵעוֹרִים!</p>
</blockquote>
<blockquote>
<p>הוֹלְכִים הַקּוֹלוֹת וְרָפִים, הוֹלְכִים וְשׁוֹקְעִים,</p>
<p>נִדְמִים אַחֲרוֹנֵי הַצְּלִילִים וַאֲחֵרִים לֹא בוֹקְעִים,</p>
<p>רַק הֵדִים, בְּנֵי־הֵדִים</p>
<p>עוֹד קִרְבִּי חֲרֵדִים —</p>
<p><strong>וְעוֹלִים וְשָׁבִים וּנְמוֹגִים.</strong></p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46185">https://benyehuda.org/read/46185</a></div></body>