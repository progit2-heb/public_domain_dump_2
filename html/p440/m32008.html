<h1>מְזַמְּרֵי־אַהֲבָה</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<p>(Minnesänger)</p>
<blockquote>
</blockquote>
<blockquote>
<p>מְזַמְּרִים יָצְאוּ לִקְרָב־שִׁירָה,</p>
<p>מְזַמְּרֵי־אַהֲבָה – לָרִיב;</p>
<p>הוֹ, הִתְחָרוּת מַה־כַּבִּירָה!</p>
<p>קְרָב זֶה פֶּלִאי כַּמָּה יִיף!</p>
</blockquote>
<blockquote>
<p>דִּמְיוֹן עֹז בְּפַרְאוּת חִנּוֹ –</p>
<p>סוּס הַמְשׁוֹרֵר טָס וְעָף,</p>
<p>הָאֳמָנוּת הִיא מָגִנּוֹ,</p>
<p>נִיבוֹ – חַרְבּוֹ הִיא בַקְּרָב.</p>
</blockquote>
<blockquote>
<p>עַלְמוֹת־חֵן בְּגִיל נִשְׁקָפוֹת</p>
<p>מִיָצִיעַ רָבוּד, רָם,</p>
<p>אַךְ הַיָּפָה בֵין הַיָּפוֹת</p>
<p>עִם זֵר־דְּפַנִּים אֵינָהּ שָׁם.</p>
</blockquote>
<blockquote>
<p>שְׁאָר בְּנֵי־אָדָם אִם מִתְחָרִים,</p>
<p>יֵשׁ לֹא יֵדְעוּ כָל־כְּאֵב;</p>
<p>וְאֵל, שֶׁעַל הָאַהֲבָה שָׁרִים –</p>
<p>פִּצְעֵי־מָוֶת בָּם בַּלֵּב.</p>
</blockquote>
<blockquote>
<p>מִי – דַּם שִׁירָיו בְּעֹז קוֹלֵחַ</p>
<p>מִתּוֹךְ פִּצְעֵי לִבּוֹ תְהוֹם,</p>
<p>הוּא הַגִּבּוֹר הַמְנַצֵּחַ,</p>
<p>לוֹ תִשַּׁקְנָה שִׂפְתֵי תֹּם.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32008">https://benyehuda.org/read/32008</a></div></body>