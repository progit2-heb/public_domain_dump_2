<h1>שִׁיר מוֹירִי</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>עַל סוּלֵימָה הַנִּרְדֶּמֶת,</p>
<p>דִּמְעַת עֵינִי, רְדִי וּפַכִּי</p>
<p>לָהּ עַל לֵב, – אָז לִבָּהּ נֶחְמָד</p>
<p>מְלֵא־גַעְגּוּעִים לְעַבְּדוּל יַכֶּה.</p>
</blockquote>
<blockquote>
<p>עַל סוּלֵימָה הַנִּרְדֶּמֶת</p>
<p>וְעַל־אָזְנָהּ רְנִי, אַנְחָתִי נוּגָה, –</p>
<p>וְרֹאשָׁהּ־פָּז עַל עַבְּדוּל יַחֲלֹם,</p>
<p>עַל אַהֲבָתוֹ הָעֲנֻגָּה.</p>
</blockquote>
<blockquote>
<p>עַל סוּלֵימָה הַנִּרְדֶּמֶת,</p>
<p>שְׁטֹף עַל זְרוֹעָהּ, דַּם־מַעְיָנִי, –</p>
<p>וּזְרוֹעָהּ־חֵן עָלֶיהָ תִּשָּׂא</p>
<p>דַּם לֵב עַבְּדוּל אֹדֶם־שָׁנִי.</p>
</blockquote>
<blockquote>
<p>הוֹי! הַכְּאֵב הוּא נוֹלַד אִלֵּם,</p>
<p>לָשׁוֹן אֵין בְּפִיו וּמַעֲנֶה,</p>
<p>דְּמָעוֹת לוֹ וְאַנְחוֹת חֶרֶשׁ,</p>
<p>וְדָם מִפִּצְעֵי לֵבָב נַעֲנֶה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32009">https://benyehuda.org/read/32009</a></div></body>