<h1>[אל תנוד ידידי]</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַל תָּנוּד, יְדִידִי, לַצִּפּוֹר</p>
<p>שֶׁלְּכָדוֹ הַצַּיָּד בַּפָּח,</p>
<p>כְּנָפָיו אִם אִתּוֹ – יִמָּלֵט,</p>
<p>וְיִשְׁאַף עוֹד רוּחַ גַּם צַח</p>
</blockquote>
<blockquote>
<p>נוּדָה לְגוֹרַל אֶפְרֹחַ,</p>
<p>שֶׁטֶּרֶם לוֹ צָמְחוּ כְנָפַיִם –</p>
<p>כְּבָר סָגוּר הִנֵּהוּ עַל מַסְגֵּר,</p>
<p>בַּל יִרְאֶה אֶת הוֹד הַשָּׁמַיִם.</p>
</blockquote>
<blockquote>
<p>הֵן מָעַל תִּשָּׁאֵר תִּקְוָתוֹ</p>
<p>הִתְעַנֵּג עַל זִיו חַיֵּי אוֹר –</p>
<p>כִּי בְטֶרֶם תִּצְמַחְנָה לוֹ כְנָפָיו</p>
<p>יֵרֵד אֶל יַרְכְּתֵי בוֹר…</p>
</blockquote>
<p>הצפה, ח' תמוז, תרס"ג.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/45550">https://benyehuda.org/read/45550</a></div></body>