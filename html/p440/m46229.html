<h1>לְאַחַר זְמָן</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>כַּאֲשֶׁר שָׁרוּ בִי מַלְאָכִים שִׁירֵי אַהֲבָה,</p>
<p>לֹא בָאת אֵלַי ­–</p>
<p>אֲנִי חִכִּיתִי לָךְ עִם זֵר שׁוֹשַׁנִּים,</p>
<p>בְּצֵל עֲנָפִים;</p>
<p>אֲזַי הָיוּ עוֹד הַפְּרָחִים יָפִים</p>
<p>וְרַעֲנַנִּים ­–</p>
<p>אַתְּ לֹא בָאת אֵלַי…</p>
</blockquote>
<blockquote>
<p>עַתָּה בִי יְקוֹנְנוּ מַלְאָכִים חֶרֶשׁ ­–</p>
<p>לָמָּה בָאת אֵלַי?</p>
<p>עַב הֶעָנָן רְאִי, אֶת מִצְחִי כִסָּה,</p>
<p>צֵל הֶעֱטַנִּי אָפֵל,</p>
<p>הַכֹּל דַּךְ וּמָךְ סְבִיבוֹתַי, שַׁח וְשָׁפָל,</p>
<p>בְּרִגְעֵי גְסִיסָה ­–</p>
<p>לָמָּה בָאת אֵלַי?</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46229">https://benyehuda.org/read/46229</a></div></body>