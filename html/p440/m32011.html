<h1>הַפָּרָשׁ הַפָּצוּעַ</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>שְׁמוּעָה שָׁמַעְתִּי נַעֲוָה</p>
<p>וְהִיא עֲצוּבָה כֹה:</p>
<p>הָאַבִּיר פְּצוּעַ־אַהֲבָה,</p>
<p>אַךְ הִיא – הִיא בָגְדָה בוֹ.</p>
</blockquote>
<blockquote>
<p>הֵן עָלָיו לִבְזוֹתָהּ, עַד־עוֹלָם</p>
<p>וּלְעוֹלָם אַל קְרֹא לָהּ בְּשֵׁם,</p>
<p>גַּם חֶבְלֵי־אַהֲבָתוֹ הַגְּדוֹלִים</p>
<p>כַּמָּה נְמִבְזִים הֵם.</p>
</blockquote>
<blockquote>
<p>הוּא נָכוֹן קְרֹא לַמִּלְחָמָה</p>
<p>אֶת קְהַל הַפָּרָשִׁים הָרָב;</p>
<p>"חֶרְפַּת הַחֲמוּדָה מִי שָׁמַע –</p>
<p>זֶה אִתִּי יֵצֵא לַקְּרָב!"</p>
</blockquote>
<blockquote>
<p>לֹא יַגִּיד לוֹ אִישׁ הָרָעָה,</p>
<p>רַק כְּאֵבוֹ יִפְתַּח פֶּה;</p>
<p>וְשָׁלַף אֶת חַרְבּוֹ וּתְקָעָהּ</p>
<p>בְּלִבּוֹ הַקּוֹבֵל הַזֶּה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32011">https://benyehuda.org/read/32011</a></div></body>