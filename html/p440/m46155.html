<h1>דּוּ־קְרָב</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>יוֹם־יוֹם בְּעָבְרִי הָרְחוֹב, אֲנִי נִפְגָּשׁ בְּאָדָם אַחַד,</p>
<p>בַּר־נַשׁ קִטֵּעַ, קְטַן־קוֹמָה וְחֲדַל־ אִישִׁים,</p>
<p>כִּי יַעֲבֹר עָלַי, בְּעֵינוֹ יִפְזֹל, כָּמוֹנִי יְפַחֵד –</p>
<p>יוֹם־יוֹם אָנוּ עוֹבְרִים זֶה עַל יַד זֶה מַחֲרִישִׁים.</p>
</blockquote>
<blockquote>
<p>הוּא הוֹלֵךְ שְׂמֹאלָה וַאֲנִי – יְמִינָה אֲנִי צוֹעֵד –</p>
<p>פַּעַם, בְּעָבְרִי עָלָיו, עָלָה בְדַעְתִּי: אַשְמְאִילָה!</p>
<p>לֹא פִּלֵּל לָזֶה… אַף רְאֵה! הוּא נָע, נָד כְּשִׁכּוֹר וּמוֹעֵד,</p>
<p>עוֹד רֶגַע וְיִפֹּל שֶׁנֶּאֲחַז בַּסְּבַךְ בְּצִלִּי…</p>
</blockquote>
<blockquote>
<p>נִרְתַּעְתִּי בְעוֹד זְמָן וְשַׁבְתִּי כָרָגִיל – יְמִינָה.</p>
<p>הַנָּכֶה הִתְאוֹשֵׁשׁ וְדָפַק, בְּרַגְלוֹ הַקְּטוּעָה דָפַק</p>
<p>וְהָלַךְ… “הוּא חָזָק מִמֶּנִּי!” קָרָאתִי בַּקִנְאָה –</p>
<p>הוּא לוּ הִשְׂמְאִיל לְפֶתַע – וְנָפַלְתִּי בְּלִי סָפֵק.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46155">https://benyehuda.org/read/46155</a></div></body>