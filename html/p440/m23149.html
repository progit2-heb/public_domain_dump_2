<h1>רָאִיתִי בַחֲלוֹמִי בַּר־נַשׁ כֹּה קָט וְנוֹצֵץ</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רָאִיתִי בַחֲלוֹמִי בַּר־נַשׁ כֹּה קָט וְנוֹצֵץ</p>
<p>עַל קַבַּיִם הָלַךְ, פּוֹסֵעַ עַל־פְּנֵי חוּץ,</p>
<p>הָדוּר מְאֹד בִּלְבוּשׁוֹ וְצַחִים כְּבָסָיו
בּוּץ,</p>
<p>אַךְ קִרְבּוֹ יֵצֶר נִתְעָב וְנֶאֱלָח הִתְרוֹצֵץ.</p>
</blockquote>
<blockquote>
<p>קִרְבּוֹ לֹא רָחוּץ הָיָה וְלֹא נָחוּץ, וְאוּלָם
חוֹצֵץ</p>
<p>עוֹרוֹ בְעַד הַצָּפוּן קִרְבּוֹ, וּמִחוּץ</p>
<p>כְּאִישׁ מַרְאֵהוּ, מְאֹד נִכְבָּד וְאִם גּוּץ,</p>
<p>גַּם לְהִתְלַהֵב יָדַע וּדְבָרוֹ אֵשׁ מְפוֹצֵץ.</p>
</blockquote>
<blockquote>
<p>“הֲתֵדַע מִי וָמִי הוּא? בֹּא וּרְאֵה!”</p>
<p>לִי קָרָא שַׂר־הַחֲלוֹמוֹת וְהֶרְאָה לִי אֶת
פְּנֵי</p>
<p>חֲדַל־אִישִׁים זֶה וְעַל־יָדוֹ – הֲיֵאָמֵן,</p>
</blockquote>
<blockquote>
<p>נִצֶּבֶת אֲהוּבָתִי יַעֲלַת הַחֵן,</p>
<p>עַל הַבָּמָה עָמְדוּ וּשְׁנֵיהֶם אָמְרוּ: “הֵן!”</p>
<p>וְאַלְפֵי שֵׁדִים צוֹחֲקִים קָרְאוּ: “אָמֵן!”</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/23149">https://benyehuda.org/read/23149</a></div></body>