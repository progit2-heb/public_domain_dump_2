<h1>אָחוֹת</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>עִם דִּמְעָה צְלוּלָה שֶׁדָּלְלָה מֵעֵינִי ­–</p>
<p>הִשְׁתַּפֵּךְ צַעַר רַךְ מִתּוֹךְ לְבָבָי;</p>
<p>וּבְרֶגַע שֶׁחֲלַל חֶדְרִי סָפַג צַעֲרִי ­–</p>
<p>אֶת <strong>אֲחוֹתוֹ</strong> סָפַג כַּר מִשְׁכָּבִי.</p>
</blockquote>
<blockquote>
<p>הַנַּעֲרָה פָתְחָה עוֹד בַּבֹּקֶר אֶת הַחַלּוֹן,</p>
<p>וַתַּחֲלֵף מִכְסֵה כָרִי זֹאת הַנַּעֲרָה:</p>
<p>וּבְשׁוּבִי לְעֵת עֶרֶב לֹא נִכְּרָה עוֹד הַדִּמְעָה,</p>
<p>וּבַחֲלַל הַחֶדֶר לֹא עוֹד הָיָה צַעֲרָהּ.</p>
</blockquote>
<blockquote>
<p>בַּלַּיְלָה הֱעִירַתְנִי בְכִית חֲרִישִׁית בְּחַלּוֹנִי:</p>
<p>זֶה הָיָה צַעֲרִי… הָהּ, מַה תָּהִימָה!</p>
<p>פָּתַחְתִּי לוֹ הַחַלּוֹן ­– וְלֹא נִכְנַס אֵלַי ­–</p>
<p>רַק תָּבַע מֶנִּי אֶת אֲחוֹתוֹ, אֶת <strong>הַדִּמְעָה</strong>.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46222">https://benyehuda.org/read/46222</a></div></body>