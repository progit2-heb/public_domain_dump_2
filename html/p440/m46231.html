<h1>תְּלוּיִים</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אַתְּ שׁוֹאֶלֶת אוֹתִי לָעֲנָנָה</p>
<p>שֶׁכִּסְּתָה אֶת מִצְחִי פִתְאֹם ­–?</p>
<p>קָדַרְתִּי לְצַעֲרוֹ שֶׁל עוֹלָם עוֹמֵד בְּנִסִּים,</p>
<p>שֶׁל עוֹלָם מָלֵא עוֹמֵד בְּסַכָּנָה.</p>
</blockquote>
<blockquote>
<p>נְבוֹכָה אַתְּ וּתְמֵהָה אַתְּ כָּל כָּךְ ­–</p>
<p>הִנְנִי וְאַגִּיד זֹאת לָךְ גָּלוּי:</p>
<p>כָּל הָעוֹלָם כֻּלּוֹ בִי הוּא תָלוּי,</p>
<p>וְאָנֹכִי תָלוּי בְָּךְ.</p>
</blockquote>
<blockquote>
<p>וְאַתְּ ­– אֲהָהּ, אֵין אַתְּ יוֹדַעַת דָּבָר…</p>
<p>רָפָה אַתְּ וְרַכָּה אַתְּ כְּקָנֶה,</p>
<p>רוּחַ מָצוּי עָלַיִךְ אִם כִּי עָבָר ­–</p>
<p>וּכְבָר אַתְּ חוֹשְׁבָה לְהִשָּׁבֵר,</p>
<p>זֶה רֹאשֵׁךְ קַל יִנּוֹעַ אָנֶה וָאָנָה ­–</p>
<p>וַאֲנִי וְכָל הָעוֹלָם אִתִּי בְסַכָּנָה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46231">https://benyehuda.org/read/46231</a></div></body>