<h1>עֲשָׂרָה</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בָּחוּר אֶחָד יֵשׁ לִי מוֹדָע,</p>
<p>אוֹתוֹ בָּחוּר יֵשׁ לוֹ רִיבָה,</p>
<p>אַךְ זוּ ריבָה, אַךְ זוּ רִיבָה,</p>
<p>הָיוּ לָהּ חֲתָנִים שִׁבְעָה…</p>
</blockquote>
<blockquote>
<p>הָיוּ לָהּ חֲתָנִים שִׁבְעָה,</p>
<p>וּמְיֻדָּעִי הוּא הַשְּׁמִינִי;</p>
<p>אוֹי הַשְּׁמִינִי, אוֹי הַשְּׁמִינִי,</p>
<p>עַכְשָׁו הוֹלְכָה הִיא לִימִינִי.</p>
</blockquote>
<blockquote>
<p>עַכְשָׁו הוֹלָכָה הִיא לִימִינִי –</p>
<p>אַךְ זוּ אִשָּׁה, אַךְ זוּ אִשָּׁה!</p>
<p>לוּלֵי יָפְיָהּ שֶׁל הָאִשָּׁה</p>
<p>וְלא הָיִיתִי בֵּין הַתִּשְׁעָה…</p>
</blockquote>
<blockquote>
<p>לֹא הָיִיתִי בֵין הַתִּשְׁעָה,</p>
<p>וְלֹא טִיַּלְתִּי כָּאן בַּגִנָּהּ,</p>
<p>אוֹי, בַּגִנָּהּ, אוֹי בַּגִנָּהּ,</p>
<p>הַכֹּל סוֹקְרִים בִּי בְּקִנְאָה.</p>
</blockquote>
<blockquote>
<p>הַכֹּל סוֹקְרִים בִּי בְקִנְאָה,</p>
<p>בִּי מְקַנְּאִים כָּל בְּנֵי עִירִי;</p>
<p>כָּל בְּנֵי עִירִי, כָּל בְּנֵי עִירִי –</p>
<p>וּבֵינֵיהֶם הָעֲשִׂירִי…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46151">https://benyehuda.org/read/46151</a></div></body>