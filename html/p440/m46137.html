<h1>לִקְרַאת הָאָבִיב</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בָּרוּךְ לִי הֱיֵה, הָאָבִיב!</p>
<p>שֶׁחִדַּשְׁתָּ אֶת הָעוֹלָם</p>
<p>מַעֲשֵׂי־אֶל נִתְחַדְּשׁוּ סָבִיב,</p>
<p>לְמִקְּטַנָם וְעַד גְִּדּוֹלָם.</p>
</blockquote>
<blockquote>
<p>נִקְרַע חַלּוֹן בְּבֵית הַבּוֹרֵא,</p>
<p>צֹהַר נִפְתַּח בָּהּ בַּתֵּבָה,</p>
<p>וְנִכְנַס בּוֹ גַּל שֶׁל אוֹרָהּ,</p>
<p>וְרוּחַ נָשְׁבָה בּוֹ שׁוֹבֵבָה.</p>
</blockquote>
<blockquote>
<p>הַשָּׂמִיִם הֵם אֲחֵרִים,</p>
<p>גַּם הַיָּם, גַּם הַיַּבָּשָׁה,</p>
<p>שֶׁמֶשׁ רֹם קוֹלַעַת זֵרִים</p>
<p>לְרֹאשׁ הַתֵּבֵל הַחֲדָשָׁה.</p>
</blockquote>
<blockquote>
<p>בְּגַל הַחוֹל, נָא רְאֵה הַפֶּלֶא:</p>
<p>יֶלֶד רַךְ יִשְׁתַּעֲשֵׁעַ שָּׁמָּה</p>
<p>יְלוּד אִשָּׁה הוּא הַיֶּלֶד,</p>
<p>אִם צָץ מִבֶּטֶן הָאֲדָמָה?</p>
</blockquote>
<blockquote>
<p>פְּלָגִים שׁוֹקְקִים וְרַנִים:</p>
<p>“נוֹלַדְנוּ צוֹהֲלִים אַךְ עָתָּה!”</p>
<p>גַּם הַשִּׁיר שֶׁל כְּנַף הָרְנָנִים</p>
<p>חָדָשׁ הוּא, עוֹד לֹא שָׁמַעְתָּ…</p>
</blockquote>
<blockquote>
<p>רַק אֲנִי וְאַתָּה, אָחָא,</p>
<p>אָנוּ שְׁנֵינוּ מֵאֶשְׁתָּקֵד,</p>
<p>יָשָׁן־נוֹשָׁן בַּמִּשְׁפָּחָה –</p>
<p>עִם כָּל חָדָשׁ בּוֹא וּנְרַקֵּד!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46137">https://benyehuda.org/read/46137</a></div></body>