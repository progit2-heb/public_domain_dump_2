<h1>יוֹנִים</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הַבִּיטִי: אֵי מִזֶּה הִתְנַשְּׂאָה לַהֲקַת יוֹנִים,</p>
<p>וּרְאִי, גַּם רְאִי, הָעוּגָה שֶׁהֵן עָגוֹת,</p>
<p>אֶל מוּל הַשֶּׁמֶשׁ הַשּׁוֹקֵעַ דּוּמָם חָגוֹת,</p>
<p>דּוּמָם סוֹבְבוֹת בְּרִגְעֵי יוֹם אַחֲרוֹנִים.</p>
</blockquote>
<blockquote>
<p>עוֹד מְעַט וְטָבְלוּ בְיַמֵּי אֵשׁ אַדְמוֹנִים,</p>
<p>וּבְעֵינֵינוּ נִרְאֶה עַל מָה יוֹנִים נֶהֱרָגוֹת —</p>
<p>וְאַתְּ, אַתְּ הֶאֱמַנְתְּ, הֵן לֹא תֵדַעְנָה דְאָגוֹת,</p>
<p>אֲנַחְנוּ רַק שָׁתִינוּ כוֹס־יְגוֹנִים.</p>
</blockquote>
<blockquote>
<p>הָעֶרֶב בָּא, רְאִי, הַשֶּׁמֶשׁ הֵלִיט פָּנָיו</p>
<p>וְיָרַד אֶל פִּי תְהוֹם. הִלָחֲצִי אֵלַי —</p>
<p>אֲנַחְנוּ יוֹנִים שְׁתַּיִם קְצוּצוֹת כָּנָף.</p>
</blockquote>
<blockquote>
<p>בְּאֵשׁ דִּמְדּוּמיִם זוּ, בְּזַהֲרוּרֵי עָרֶב,</p>
<p>אֵין טוֹב בְּעוֹלָם זֶה כְשֶׁמֶשׁ שְׁקֹעַ חַי,</p>
<p>וּכְיוֹנַת אֵלֶם חָגָה לְהִשָׂרֵף.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46169">https://benyehuda.org/read/46169</a></div></body>