<h1>הַשִּׁיר עַל הַדִּינָרִים</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הוֹ דִינָרַי, דִּינְרֵי־זְהָבִי,</p>
<p>אֵי נֵחְבֵּאתֶם בְּהֵחָבֵא?</p>
<p>שֶׁמָּא אֵצֶל דְּגֵי־הַזָּהָב</p>
<p>הַמִּשְׁתּוֹבְבִים בַּגַּלִּים,</p>
<p>יוֹרְדִים מַטָּה וּמִתְעַלִּים?</p>
</blockquote>
<blockquote>
<p>שֶׁמָּא אֵצֶל פִּרְחֵי־זָהָב</p>
<p>עַל יְרַקְרַק־חֵן שֶׁל כָּרִים</p>
<p>נוֹצְצִים בְּטַלְלֵי בְקָרִים?</p>
</blockquote>
<blockquote>
<p>שֶׁמָּא אֵצֶל בְּנֵי־עוֹף־זָהָב</p>
<p>בְּזָהֳרֵי חַמָּה עָל נִשָּׂאִים,</p>
<p>בְּיַמֵּי אַוִּיר־תְּכֵלֶת דָּאִים?</p>
</blockquote>
<blockquote>
<p>שֶׁמָּא אֵצֶל כּוֹכְבֵי־זָהָב,</p>
<p>הַמַּזְהִירִים בֵּין צְבָא מָעְלָה</p>
<p>וְהַצּוֹחֲקִים לַיְלָה לָיְלָה?</p>
</blockquote>
<blockquote>
<p>הוֹ דִינָרַי, דִּינְרֵי־זָהָב,</p>
<p>אַל־נָא תִשְׂחוּ בְמֵי הַגַּל,</p>
<p>אַל תִּזְרְחוּ בִפְנִינֵי טַל,</p>
<p>אַל תִּתְעוֹפְפוּ לָרֹם,</p>
<p>אַל תִּצְחֲקוּ בַשְּׁחָקִים דֹּם –</p>
<p>מַלְוַי, נִדְמֶה לִי כִמְעָט,</p>
<p>אֶתְכֶם אוֹחֲזִים בַּיָּד.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32016">https://benyehuda.org/read/32016</a></div></body>