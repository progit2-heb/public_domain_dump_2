<h1>זְמִירוֹת וְשִׁירֵי לְאֹם לְמִשְׂחָק.</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<h2>א. אֵלִיָהוּ הַנָבִיא.</h2>
<p><strong>(תַּהֲלוּכָה)</strong>.</p>
<p>אֵלִיָהוּ. [מי הוא זה אליהו? לספר לילדים איזו
מעשי-פלא]. נָבִיא. הַתִּשְׁבִּי–הַגִלְעָדִי (מארץ גלעד). בִּמְהֵרָה.
מָשִׁיחַ. [מה-זה משיח? מי הוא משיח?]. בֶּן-דָוִד).</p>
<blockquote>
</blockquote>
<blockquote>
<p>אֵלִיָהוּ הַנָבִיא,</p>
<p>אֵלִיָהוּ הַתִּשְׁבִּי,</p>
<p>אֵלִיָהוּ הַגִלְעָדִי, –</p>
<p>בִּמְהֵרָה הוּא יָבוֹא</p>
<p>עִם מָשִׁיחַ בֶּן-דָוִד!</p>
<p>בִּמְהֵרָה הוּא יָבוֹא</p>
<p>עִם מָשִׁיחַ בֶּן-דָוִד!</p>
</blockquote>
<h2>ב. תֵּבַת נֹחַ.</h2>
<p><strong>(סוֹף – עוֹלָם. הַס. תַּם. בָּשָׂר. אָדָם. פַּס. רוֹעֲשִׁים-גוֹעֲשִׁים. נָעָה. מִתְעַלֶה. יָם.
 תֵּבָה. נֹחַ. (מי הוא?). יְחִידָה-שְׂרִידָה. אַרְיֵה – שׁוֹאֵג – נֶשֶׁר – צוֹעֵק. צָר. יוֹנָה.
הָשִׁיבִי דָבָר. הָאֲדָמָה. נִרְאֵית. פָּרְשָׂה כְּנָפָהּ. מָנוֹחַ. כַּף-רֶגֶל. אֶרֶץ. עָלֶה – עֲלֵה-זַיִת-טָרָף.
 חַכָּה. יָסְפָה. עָז. יָרֹק – רַעֲנָן. הָר – גַיְא. הוֹדוּ לַאדֹנָי)</strong>.</p>
<blockquote>
<p>1. מִסוֹף עוֹלָם</p>
<p>עַד סוֹף עוֹלָם –</p>
<p>הַס!</p>
<p>תַּם כָּל-בָּשָׂר</p>
<p>וְכָל אָדָם</p>
<p>פַּס;</p>
<p>רַק מַיִם, מַיִם,</p>
<p>רַק מַיִם, מַיִם –</p>
<p>רוֹעֲשִׁים</p>
<p>וְגוֹעֲשִׁים</p>
<p>בַּכֹּל!</p>
<p>רַק מַיִם, מַיִם,</p>
<p>רַק מַיִם, מַיִם –</p>
<p>רוֹעֲשִׁים</p>
<p>וְגוֹעֲשִׁים</p>
<p>בַּכֹּל!</p>
</blockquote>
<blockquote>
<p>1. מִי זֹאת נָעָה,</p>
<p>מִי זֹאת בָּאָה</p>
<p>שָׁם?</p>
<p>מִי מִתְעַלֶה</p>
<p>שָׁם בְּגַלֵי</p>
<p>יָם?</p>
<p>תֵּבַת נֹחַ,</p>
<p>תֵּבַת נֹחַ –</p>
<p>זוּ הַיְחִידָה,</p>
<p>זוּ הַשְׂרִידָה</p>
<p>הִיא!</p>
<p>תֵּבַת נֹחַ,</p>
<p>תֵּבַת נֹחַ –</p>
<p>זוּ הַיְחִידָה,</p>
<p>זוּ הַשְׂרִידָה</p>
<p>הִיא!</p>
</blockquote>
<blockquote>
<p>1. סְגוּרָה, סְגוּרָה</p>
<p>הִיא הַתֵּבָה, –</p>
<p>הָהּ!</p>
<p>אַרְיֵה שׁוֹאֵג,</p>
<p>נֶשֶׁר צוֹעֵק</p>
<p>בָּהּ:</p>
<p>"נֹחַ, נֹחַ,</p>
<p>פֹּה הַמָּקוֹם צָר!</p>
<p>מָתַי נֵצֵא</p>
<p>מִן הַתֵּבָה</p>
<p>כְּבָר?"</p>
<p>"נֹחַ, נֹחַ,</p>
<p>פֹּה הַמָּקוֹם צָר!</p>
<p>מָתַי נֵצֵא</p>
<p>מִן הַתֵּבָה</p>
<p>כְּבָר?"</p>
</blockquote>
<blockquote>
<p>1. שָׁלַח אֶת</p>
<p>הַיוֹנָה אָז</p>
<p>הָאִישׁ:</p>
<p>"עוּפִי, עוּפִי</p>
<p>לָךְ, יוֹנָתִי,</p>
<p>חִישׁ!…</p>
<p>עוּפִי-נָא וּרְאִי,</p>
<p>הָשִׁיבִי-דָבָר לִי –</p>
<p>הָאֲדָמָה</p>
<p>אוּלַי נִרְאֵית</p>
<p>כְּבָר?"</p>
<p>עוּפִי-נָא וּרְאִי,</p>
<p>הָשִׁיבִי-דָבָר לִי –</p>
<p>הָאֲדָמָה</p>
<p>אוּלַי נִרְאֵית</p>
<p>כְּבָר?"</p>
</blockquote>
<blockquote>
<p>1. פָּרְשָׂה כְּנָפָהּ,</p>
<p>עָפָה, עָפָה</p>
<p>לָהּ;</p>
<p>אוּלָם מַהֵר,</p>
<p>מַהֵר שָׁבָה –</p>
<p>הָהּ!</p>
<p>"נֹחַ, נֹחַ,</p>
<p>אֵין מָנוֹחַ</p>
<p>לְכַף רַגְלִי</p>
<p>עַל הָאָרֶץ</p>
<p>עוֹד!"…</p>
<p>"נֹחַ, נֹחַ,</p>
<p>אֵין מָנוֹחַ</p>
<p>לְכַף רַגְלִי</p>
<p>עַל הָאָרֶץ</p>
<p>עוֹד!"…</p>
</blockquote>
<blockquote>
<p>1. (עוד-הפעם הבית מספר 3)</p>
</blockquote>
<blockquote>
<p>2. שָׁלַח נֹחַ</p>
<p>אֶת הַיוֹנָה</p>
<p>שׁוּב;</p>
<p>עָפָה לָהּ עַד</p>
<p>עֶרֶב עוּף, עוּף –</p>
<p>עוּף!</p>
<p>"נֹחַ, נֹחַ,</p>
<p>פְּתַח תֵּבָתְךָ</p>
<p>לִי, –</p>
<p>עֲלֵה זַיִת</p>
<p>טָרָף יֵשׁ</p>
<p>בְּפִי!"</p>
<p>"נֹחַ, נֹחַ,</p>
<p>פְּתַח תֵּבָתְךָ</p>
<p>לִי, –</p>
<p>עֲלֵה זַיִת</p>
<p>טָרָף יֵשׁ</p>
<p>בְּפִי!"</p>
</blockquote>
<blockquote>
<p>1. (עוד-הפעם הבית מספר 3)</p>
</blockquote>
<blockquote>
<p>2. שָׁלַח נֹחַ</p>
<p>אֶת הַיוֹנָה</p>
<p>שׁוּב;</p>
<p>פָּרְשָׂה כְּנָפָהּ,</p>
<p>מִהֲרָה</p>
<p>לָעוּף…</p>
<p>חִכָּה, חִכָּה לָהּ,</p>
<p>חִכָּה, חִכָּה לָהּ –</p>
<p>אַךְ לֹא יָסְפָה</p>
<p>עוֹד הַיוֹנָה</p>
<p>שׁוּב!</p>
<p>חִכָּה, חִכָּה לָהּ,</p>
<p>חִכָּה, חִכָּה לָהּ –</p>
<p>אַךְ לֹא יָסְפָה</p>
<p>עוֹד הַיוֹנָה</p>
<p>שׁוּב!</p>
</blockquote>
<blockquote>
<p>1. פָּתַח נֹחַ</p>
<p>אֶת הַתֵּבָה</p>
<p>אָז, –</p>
<p>יָצְאוּ כֻּלָם</p>
<p>וְשָׁרוּ בְּקוֹלָם</p>
<p>עָז:</p>
<p>מַה-יָרֹק הוּא כָּל הָר!</p>
<p>מָה רַעֲנָן כָּל גָיְא!</p>
<p>הוֹדוּ, הוֹדוּ,</p>
<p>הוֹדוּ לַאדֹנָי!</p>
<p>מַה-יָרֹק הוּא כָּל הָר!</p>
<p>מָה רַעֲנָן כָּל גָיְא!</p>
<p>הוֹדוּ, הוֹדוּ,</p>
<p>הוֹדוּ לַאדֹנָי!</p>
</blockquote>
<blockquote>
</blockquote>
<p> <strong>אֹפן המשחק:</strong> הילדים עומדים (או יושבים) במעגל; אחד
מהם, שקוֹלו נעים, מזמר סוֹלוֹ ובתנועות נחוצות ביותר המבארות את הענין.
כל הילדים חוזרים על המחצית השניה של כל בית. כשהילד מתחיל לשיר את הבית
השני “מי זאת נעה?” – הוא מטה את ידו למרחוק כרואה את התבה על-פני המים;
בהחילו לשיר את הבית השלישי “סגורה, סגורה היא התבה” – הילדים אוחזים זה
את זה בידיהם כעין תבה סגורה, מבין הילדים יוצא <strong>נח</strong> לאמצע החדר,
<strong>אריה ונשר</strong> יוצאים לקראתו מן המעגל ושרים מתוך תחנונים: “נח, נח, פה
המקום צר!” וכו‘. בתחלת הבית הרביעי – רומז נח <strong>ליונה</strong> הממהרת אליו
מתוך טיסות מתוך המעגל, הוא שר לה ושולח אותה מן התבה. עם התחלת הבית
החמישי – היונה פורשת כנפים ופ̄ורחת מחוץ למעגל סביב-סביב ושבה אל נח
בספּרה לו: “נח, אין מנוֹח”… וכו’; שוב מתחננים האריה והנשר (בבית
הששי), ונח שולח שוב את היונה (בבית השביעי) לראות הקלו המים, היונה שבה
עם עלה-זית. שוב חוזר הבית השלישי ואחריו שולח נח את יונתו בפעם האחרונה
(בית תשיעי) – והיונה איננה שבה, אז יעמיד נח את כל הילדים “ללכת” (זה
אחורי זה) ו“פותח” את התבה. הכל יוצאים בתהלוכה ועומדים ב“שורה” במעגל
ומשתוממים ונהנים מהדר הטבע בשירם: “מה-ירק הוא כל הר”… וכו'.</p>
<blockquote>
</blockquote>
<h2>ג. שְׁלשָׁה אָבוֹת.</h2>
<p><strong>(אַבְרָהָם [מי הוא? לספר על-דבר אברהם מספורי החומש]. עֲנֵנוּ. לְאָן? – אַרְצֵנוּ)</strong>.</p>
<blockquote>
<p>הילדים: אַבְרָהָם אָבִינוּ,</p>
<p>אַבְרָהָם אָבִינוּ,</p>
<p>אַבְרָהָם אָבִינוּ,</p>
<p>שְׁמַע קוֹלֵנוּ!</p>
<p>קְטַנִים אָנוּ,</p>
<p>אֵלֶיךָ בָּאנוּ</p>
<p>וְקָרָאנוּ –</p>
<p>עֲנֵנוּ!</p>
<p>מָתַי נֵלֵךְ גַם נָשׁוּבָה</p>
<p>אֶל אַרְצֵנוּ הָאֲהוּבָה?</p>
<p>אברהם אבינו – לְאָן?</p>
<p>הילדים – לְאַרְצֵנוּ!</p>
</blockquote>
<blockquote>
<p>הילדים: יִצְחָק אָבִינוּ,</p>
<p>יִצְחָק אָבִינוּ,</p>
<p>יִצְחָק אָבִינוּ,</p>
<p>שְׁמַע קוֹלֵנוּ!</p>
<p>קְטַנִים אָנוּ,</p>
<p>אֵלֶיךָ בָּאנוּ</p>
<p>וְקָרָאנוּ –</p>
<p>עֲנֵנוּ!</p>
<p>מָתַי נֵלֵךְ וְנָשׁוּבָה</p>
<p>אֶל אַרְצֵנוּ הָאֲהוּבָה?</p>
<p>יצחק אבינו – לְאָן?</p>
<p>הילדים – לְאַרְצֵנוּ!</p>
</blockquote>
<blockquote>
<p>הילדים: יַעֲקֹב אָבִינוּ,</p>
<p>יַעֲקֹב אָבִינוּ,</p>
<p>יַעֲקֹב אָבִינוּ,</p>
<p>שְׁמַע קוֹלֵנוּ!</p>
<p>קְטַנִים אָנוּ,</p>
<p>אֵלֶיךָ בָּאנוּ</p>
<p>וְקָרָאנוּ –</p>
<p>עֲנֵנוּ!</p>
<p>מָתַי נֵלֵךְ וְנָשׁוּבָה</p>
<p>אֶל אַרְצֵנוּ הָאֲהוּבָה?</p>
<p>יעקב אבינו – לְאָן?</p>
<p>הילדים – לְאַרְצֵנוּ!</p>
</blockquote>
<p><strong>אֹפן המשחק:</strong> אחד הילדים (הוא <strong>אברהם אבינו</strong>) עומד על
כסא לפני כל הילדים. לאחר שהרימו אליו הילדים כפיהם ושרו לו – הוא שואלם
“לאָן?”; אחרי אברהם אבינו יעמד יצחק אבינו על הכסא ואחריו יעקב
אבינו.</p>
<blockquote>
</blockquote>
<h2>ד. שָׁלוֹם עֲלֵיכֶם, יְהוּדִי!</h2>
<p><strong>(שָׁלוֹם – עֲלֵיכֶם. יְהוּדִי. מֵאַיִן? מַה נִשְׁמָע?
הַכַּרְמֶל. [לספר על-דבר הכרמל]. גֶפֶן – גַפְנוֹ. פָּרֹחַ – פָּרְחָה.
זַיִת. הַר-צִיוֹן. [לספר על-דבר הר-ציון]. שְׁחוֹחִים. כֹּתֶל. [לספר
על-דבר הכתל המערבי]. פַּעֲמֵי מָשִׁיחַ. [לספר על-דבר המשיח.] פַּנוּ
דֶרֶךְ. כִּרְעוּ בֶרֶךְ. רוֹכֵב. הִקָבְצוּ)</strong>.</p>
<h3>I</h3>
<blockquote>
<p>הילדים – שָׁלוֹם עֲלֵיכֶם, יְהוּדִי!</p>
<p>שָׁלוֹם עֲלֵיכֶם, יְהוּדִי!</p>
<p>שָׁלוֹם עֲלֵיכֶם, יְהוּדִי!</p>
</blockquote>
<blockquote>
<p>יהודי א' – עֲלֵיכֶם שָׁלוֹם!</p>
</blockquote>
<blockquote>
<p>הילדים – מֵאַיִן יְהוּדִי בָּא?</p>
<p>מֵאַיִן יְהוּדִי בָּא?</p>
<p>מֵאַיִן יְהוּדִי בָּא?</p>
</blockquote>
<blockquote>
<p>יהודי א' – מֵאֶרֶץ יִשְׂרָאֵל.</p>
</blockquote>
<blockquote>
<p>הילדים – מַה נִשְׁמָע בְּאֶרֶץ-יִשְׂרָאֵל?</p>
<p>מַה נִשְׁמָע בְּאֶרֶץ-יִשְׂרָאֵל?</p>
<p>מַה נִשְׁמָע בְּאֶרֶץ-יִשְׂרָאֵל?</p>
</blockquote>
<blockquote>
<p>יהודי א' – אַךְ טוֹב! אַךְ טוֹב! אַךְ טוֹב!</p>
<p>הַיַרְדֵן גוֹעֵשׁ,</p>
<p>הַלְבָנוֹן רוֹעֵשׁ,</p>
<p>וְהַכַּרְמֶל – זֶה הָהָר –</p>
<p>שִׁמְשׁוֹ זָרְחָה,</p>
<p>גַפְנוֹ פָּרְחָה,</p>
<p>גַם הַזַיִת עָלָה כְּבָר!</p>
</blockquote>
<p>הילדים (בשמחה) הַיַרְדֵן גוֹעֵשׁ,</p>
<blockquote>
<p>הַלְבָנוֹן רוֹעֵשׁ,</p>
<p>וְהַכַּרְמֶל – זֶה הָהָר –</p>
<p>שִׁמְשׁוֹ זָרְחָה,</p>
<p>גַפְנוֹ פָּרְחָה,</p>
<p>גַם הַזַיִת עָלָה כְּבָר!</p>
<p>הַיַרְדֵן גוֹעֵשׁ,</p>
<p>הַלְבָנוֹן רוֹעֵשׁ,</p>
<p>וְהַכַּרְמֶל – זֶה הָהָר –</p>
<p>שִׁמְשׁוֹ זָרְחָה,</p>
<p>גַפְנוֹ פָּרְחָה,</p>
<p>גַם הַזַיִת עָלָה כְּבָר!</p>
</blockquote>
<h3>II</h3>
<blockquote>
<p>הילדים – שָׁלוֹם עֲלֵיכֶם, יְהוּדִי!</p>
<p>שָׁלוֹם עֲלֵיכֶם, יְהוּדִי!</p>
<p>שָׁלוֹם עֲלֵיכֶם, יְהוּדִי!</p>
</blockquote>
<blockquote>
</blockquote>
<blockquote>
<p>יהודי ב' – עֲלֵיכֶם שָׁלוֹם!</p>
</blockquote>
<blockquote>
<p>הילדים – מֵאַיִן יְהוּדִי בָּא?</p>
<p>מֵאַיִן יְהוּדִי בָּא?</p>
<p>מֵאַיִן יְהוּדִי בָּא?</p>
</blockquote>
<blockquote>
<p>יהודי ב' – מִירוּשָׁלַיִם…</p>
</blockquote>
<blockquote>
<p>הילדים – מַה נִשְׁמָע בִּירוּשָׁלַיִם?</p>
<p>מַה נִשְׁמָע בִּירוּשָׁלַיִם?</p>
<p>מַה נִשְׁמָע בִּירוּשָׁלַיִם?</p>
</blockquote>
<blockquote>
<p>יהודי ב' – יְהוּדִים חַיִים שַָׁם.</p>
<p>יְהוּדִים חַיִים</p>
<p>בִּירוּשָׁלַיִם,</p>
<p>עוֹמְדִים עַל הַר-צִיוֹן שָׁם;</p>
<p>עוֹמְדִים שְׁחוֹחִים,</p>
<p>בּוֹכִים, בּוֹכִים</p>
<p>לִפְנֵי כֹּתֶל אֶחָד רָם…</p>
</blockquote>
<blockquote>
<p>הילדים – יְהוּדִים חַיִים</p>
<p>בִּירוּשָׁלַיִם</p>
<p>עוֹמְדִים עַל הַר-צִיוֹן שָׁם;</p>
<p>עוֹמְדִים שְׁחוֹחִים,</p>
<p>בּוֹכִים, בּוֹכִים</p>
<p>לִפְנֵי כֹּתֶל אֶחָד רָם…</p>
<p>– יְהוּדִים חַיִים</p>
<p>בִּירוּשָׁלַיִם</p>
<p>עוֹמְדִים עַל הַר-צִיוֹן שָׁם;</p>
<p>עוֹמְדִים שְׁחוֹחִים,</p>
<p>בּוֹכִים, בּוֹכִים</p>
<p>לִפְנֵי כֹּתֶל אֶחָד רָם…</p>
</blockquote>
<h3>III</h3>
<blockquote>
<p>הילדים – שָׁלוֹם עֲלֵיכֶם, יְהוּדִי!</p>
<p>שָׁלוֹם עֲלֵיכֶם, יְהוּדִי!</p>
<p>שָׁלוֹם עֲלֵיכֶם, יְהוּדִי!</p>
</blockquote>
<blockquote>
<p>יהודי ג' – עֲלֵיכֶם שָׁלוֹם!</p>
</blockquote>
<blockquote>
<p>הילדים – מֵאַיִן יְהוּדִי בָּא?</p>
<p>מֵאַיִן יְהוּדִי בָּא?</p>
<p>מֵאַיִן יְהוּדִי בָּא?</p>
</blockquote>
<blockquote>
<p>יהודי ג' – מֵהָרֵי יְהוּדָה!</p>
</blockquote>
<blockquote>
<p>הילדים – מַה נִשְׁמָע עַל הָרֵי יְהוּדָה?</p>
<p>מַה נִשְׁמָע עַל הָרֵי יְהוּדָה?</p>
<p>מַה נִשְׁמָע עַל הָרֵי יְהוּדָה?</p>
</blockquote>
<blockquote>
<p>יהודי ג' – פַּעֲמֵי מָשִׁיחַ!…</p>
<p>הוּ, פַּנוּ דֶרֶךְ!</p>
<p>כִּרְעוּ בֶּרֶךְ!</p>
<p>הַמָשִׁיחַ רוֹכֵב שָׁם;</p>
<p>קוֹל-שׁוֹפָר יָרִים</p>
<p>עַל הֶהָרִים:</p>
<p>אֵלַי הִקָבְצוּ כָּל הָעָם!</p>
</blockquote>
<blockquote>
<p>הילדים – הוֹ, פַּנוּ דֶרֶךְ! }BIS</p>
</blockquote>
<blockquote>
<p>כִּרְעוּ בֶּרֶךְ!</p>
<p>הַמָשִׁיחַ רוֹכֵב שָׁם;</p>
<p>קוֹל-שׁוֹפָר יָרִים</p>
<p>עַל הֶהָרִים:</p>
<p>אֵלַי הִקָבְצוּ כָּל הָעָם!</p>
<p>– הוֹ, פַּנוּ דֶרֶךְ!</p>
<p>כִּרְעוּ בֶּרֶךְ!</p>
<p>הַמָשִׁיחַ רוֹכֵב שָׁם;</p>
<p>קוֹל-שׁוֹפָר יָרִים</p>
<p>עַל הֶהָרִים:</p>
<p>אֵלַי הִקָבְצוּ כָּל הָעָם!</p>
</blockquote>
<p><strong>אפן המשחק:</strong> הילדים עומדים בחצי-מעגל וּמצפים לאורחים
מארץ-ישראל; <strong>יהודי</strong> מארץ-ישראל בא מחדר סמוך (או מקרן זוית) וטורבַּש,
מאותם שלובשים בארץ-ישראל, על ראשו, מטה גדול בידו. בהופיעו – משתחוים לו
הילדים לשלום, שואלים אחר-כך “מאין יהודי בא?” ו“מה נשמע?” היהודי מספר להם
בתנועות ידים ובהבעת הפּנים (לפ̄י הדברים שהוא שר) מארץ-ישראל. <strong>היהודי
השני</strong> (לבוש כראשון) בא מירושלים מאצל ה“כתל” והוא שחוח ועצוב-רוח. הילדים
מרגישים בזה משירו, מהכרת פניו, וכשהם חוזרים “יהודים חיים בירושלים” – הרי
הם מורידים ראשיהם, שולבים ידיהם על-החזה ושרים בעצב. <strong>היהודי השלישי</strong>
מביא בשורה טובה, הוא חי ושמח, ושר בקול רם וצוהל על המשיח. הילדים מושפעים
ממנו והם עונים לו בשמחה ובתנועות ידים “פנו דרך!” – וכורעים כלם ביראת
הכבוד; “כרעו ברך!” – ונוטלים את השופר אל פיהם ומריעים וקוראים (בתנועות
מתאימות) אל אחיהם העוברים אליהם: “אלי הקבצו כל העם!” –</p>
<blockquote>
</blockquote>
<h2>ה. עַל הֶהָרִים בִּיהוּדָה.</h2>
<p><strong>(לְטַיֵל. פְּרָחִים. קָטָפוּ. נוֹטְרִים. כְּרָמִים)</strong>.</p>
<blockquote>
<p>עַל הֶהָרִים בִּיהוּדָה,</p>
<p>שָׁם בָּאָרֶץ הַחֲמוּדָה</p>
<p>הַבָּנוֹת הַיָפוֹת</p>
<p>לְטַיֵל הָלָכוּ;</p>
</blockquote>
<blockquote>
<p>שורת ילדות הולכות זו אחר זו בחדר.</p>
</blockquote>
<blockquote>
<p>עַל הֶהָרִים בִּיהוּדָה,</p>
<p>שָׁם בָּאָרֶץ הַחֲמוּדָה,</p>
<p>הַבָּנוֹת הַיָפוֹת</p>
<p>פְּרָחִים קָטָפוּ.</p>
</blockquote>
<blockquote>
<p>שורת הילדות כורעות וקוטפות פרחים אל חיקן.</p>
</blockquote>
<blockquote>
<p>עַל הֶהָרִים בִּיהוּדָה,</p>
<p>שָׁם בָּאָרֶץ הַחֲמוּדָה,</p>
<p>הַבָּנִים הַיָּפִים</p>
<p>רוֹעִים הָעֵדֶר.</p>
</blockquote>
<blockquote>
<p>שורת ילדים הולכים בעבר שני מול הילדות ומחללים בחלילים – הם רועים העדר.</p>
</blockquote>
<blockquote>
<p>עַל הֶהָרִים בִּיהוּדָה,</p>
<p>שָׁם בָּאָרֶץ הַחֲמוּדָה,</p>
<p>הַבָּנִים הַיָפִים</p>
<p>נוֹטְרִים הַכְּרָמִים.</p>
</blockquote>
<blockquote>
<p>שורת הילדים עומדים על משמרתם, מושיטים את רוביהם להפיל אימה על גנבים.</p>
</blockquote>
<h2>ו. שָׁלוֹם עֲלֵיכֶם, מַלְאֲכֵי הַשָׁלוֹם!</h2>
<p><strong>(מֶלֶךְ – מְלָכִים. בָּרְכוּנִי. בּוֹאֲכֶם. עֶלְיוֹן. צֵאתְכֶם)</strong>.</p>
<blockquote>
<p>הילדים-המלאכים מופיעים באוּלם, בתוך המעגל. מלאך מול כל ילד. והילדים שבמעגל שרים.</p>
</blockquote>
<blockquote>
<p>1. שָׁלוֹם עֲלֵיכֶם</p>
<p>מַלְאֲכֵי הַשָׁלוֹם,</p>
<p>מַלְאֲכֵי עֶלְיוֹן,</p>
<p>מִמֶלֶךְ מַלְכֵי הַמְלָכִים</p>
<p>הַקָדוֹשׁ-בָּרוּךְ-הוּא!</p>
</blockquote>
<p>המלאכים עומדים לפני הילדים שבמעגל. הילדים מברכים את בוֹאָם.</p>
<blockquote>
<p>1. בּוֹאֲכֶם לְשָׁלוֹם,</p>
<p>מַלְאֲכֵי הַשָׁלוֹם,</p>
<p>מַלְאֲכֵי עֶלְיוֹן,</p>
<p>מִמֶלֶךְ מַלְכֵי הַמְלָכִים</p>
<p>הַקָדוֹשׁ-בָּרוּךְ-הוּא!</p>
</blockquote>
<blockquote>
<p>המלאכים מברכים בנפנוף ידים-כנפים על ראשיהם המוּרדים של הילדים.</p>
</blockquote>
<blockquote>
<p>1. בָּרְכוּנִי לְשָׁלוֹם,</p>
<p>מַלְאֲכֵי הַשָׁלוֹם,</p>
<p>מַלְאֲכֵי עֶלְיוֹן,</p>
<p>מִמֶלֶךְ מַלְכֵי הַמְלָכִים</p>
<p>הַקָדוֹשׁ-בָּרוּךְ-הוּא!</p>
</blockquote>
<blockquote>
<p>המלאכים שבים ועומדים זה אחר זה, סובבים בעוּפם ויוצאים כלעמת שבאו.</p>
</blockquote>
<blockquote>
<p>1. צֵאתְכֶם לְשָׁלוֹם,</p>
<p>מַלְאֲכֵי הַשָׁלוֹם,</p>
<p>מַלְאֲכֵי עֶלְיוֹן,</p>
<p>מִמֶּלֶךְ מַלְכֵי הַמְלָכִים</p>
<p>הַקָדוֹשׁ-בָּרוּךְ-הוּא!</p>
</blockquote>
<p><strong>אֹפן המשחק:</strong> הילדים נחלקים לשנַים – מחציתם האחת
<strong>מלאכים</strong> (הם יוצאים לחדר אחר, או פורשים לזוית מיוחדת באוּלם), והילדים
הנשארים עומדים במעגל גדול. כשהילדים רואים את המלאכים עפים אליהם – הם
מברכים אותם לשלום. כשהם עומדים לקראתם בתוך המעגל – הילדים מברכים את
בואם, אחר-כך הילדים מבקשים את המלאכים שיברכום; הם מורידים את ראשיהם,
המלאכים פורשים עליהם את ידיהם-כנפיהם ומברכים אותם באפן זה. אחרי שברכו
אותם – המלאכים שבים ועומדים זה אחר זה, סובבים בעופם ויוצאים כלעֻמת
שבּאו. הילדים <strong>שבמעגל</strong> מְלַוים אותם בּשיר ומברכים את צֵאתָם.</p>
<blockquote>
</blockquote>
<h2>ז. שִׁיר הַגָלִיל.</h2>
<blockquote>
<p>"גִילוּ, הַגָלִילִים,</p>
<p>גבּוֹרֵי הֶחָיִל;</p>
<p>שִׂישׂוּ וְשִׂמְחו</p>
</blockquote>
<blockquote>
<p>יוֹמָם וָלָיִל!" (שורה זו 8 פעמים)</p>
</blockquote>
<blockquote>
<p>מֵחֶשְכַת הַלַיְלָה</p>
<p>עוֹלֶה קוֹל חָלִיל, –</p>
<p>שִׁירוֹ יַשְׁמִיעַ</p>
<p>שׁוֹמֵר הַגָלִיל.</p>
</blockquote>
<blockquote>
<p>יֶהֱמֶה הַגָלִיל –</p>
<p>כֹּה יֶהֱמֶה לְבָבִי;</p>
<p>רוֹבִי בְּצִדִי,</p>
<p>וְסוּסִי עֲרָבִי.</p>
</blockquote>
<blockquote>
<p>הַגָלִיל, הַגָלִיל,</p>
<p>אַךְ אַתָּה גָלִילִי!</p>
<p>אֵין שָׂשׂוֹן כִּשְׂשׂוֹנִי</p>
<p>וְגִיל אֵין כְּגִילִי!</p>
</blockquote>
<blockquote>
<p>הַלַיְלָה כְּבָר הוֹלֵךְ</p>
<p>הָלֹךְ וְחָוֹר;</p>
<p>שֶׁמֶשׁ הַגָלִיל</p>
<p>כְּאֵשׁ עַל הַר תָּבוֹר…</p>
</blockquote>
<blockquote>
<p>זוּלָתְךָ, הַגָלִיל</p>
<p>מָה לִי וּמִי לִי?</p>
<p>הַגָלִיל, הַגָלִיל –</p>
<p>אַךְ אַתָּה גָלִילִי!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34936">https://benyehuda.org/read/34936</a></div></body>