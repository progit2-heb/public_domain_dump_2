<h1>אַל תִּשְׁאַל</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוֹי, אָחִי הַיָּקָר, אַל תִּשְׁאַל עוֹד אוֹתִי:</p>
<p>מַדּוּעַ עַל סְבִיבַי כֹּה אַבִּיט בְּלֵאוּת;</p>
<p>מַדּוּעַ מֶבָּטִי כֹּה קוֹדֵר; לֹא אָשִׁית</p>
<p>אֶת לִבִּי לְאַהֲבָה וּלְרֵעוּת?</p>
</blockquote>
<blockquote>
<p>אַל תִּשְׁאַל: מַדּוּעַ לֹא תֵדַע צְחֹק שְׂפָתִי;</p>
<p>בְּמִצְחִי הַצָּעִיר כֹּה רַבִּים הַקְּמָטִים;</p>
<p>מַדּוּעַ אֵין דָּם עוֹד בְּפָנַי הַחִוְרִים? –</p>
<p>אַל תִּשְׁאַל לְאֵלֶּה הַפְּרָטִים!</p>
</blockquote>
<blockquote>
<p>שְׁאַל אָחִי אוֹתִי: מַדּוּעַ עוֹד אַרְגִּישׁ;</p>
<p>זִיק חַיִּים, אִם אֶחָד, בְּעוֹרְקַי מִתְנוֹצֵץ;</p>
<p>מְקוֹר דִּמְעָה מַדּוּעַ לֹא נִסְכַּר עֲדֶנָּה;</p>
<p>מַדּוּעַ הַלֵּב לֹא יִתְפּוֹצֵץ?! –</p>
</blockquote>
<p>הצפה, ט' אב, תרס"ג</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/45551">https://benyehuda.org/read/45551</a></div></body>