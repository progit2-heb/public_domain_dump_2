<h1>בִּרְכַּת־חַיִּים</h1>
היינריך היינה / יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הָאָרֶץ כְּדֶרֶךְ־הַמֶּלֶךְ הִיא,</p>
<p>וַאֲנַחְנוּ, בְּנֵי־אָדָם, הַנּוֹסְעִים;</p>
<p>מְבֹהָלִים וּדְחוּפִים, מִי רַגְלִי וּמִי</p>
<p>עַל סוּסוֹ, אֶת דַּרְכָּם חִישׁ עוֹשִׂים.</p>
</blockquote>
<blockquote>
<p>נִפְגָּשִׁים בַּדֶּרֶךְ, מְנִיעִים רֹאשׁ דֹּם,</p>
<p>וּבְמִטְפַּחַת מִתּוֹךְ הָעֲגָלָה;</p>
<p>הָיִינוּ מְחַבְּקִים וּמְנַשְּׁקִים בְּחֹם,</p>
<p>אַךְ הַסּוּסִים מְמַהֲרִים הָלְאָה.</p>
</blockquote>
<blockquote>
<p>נִפְגַּשְׁנוּ עַל אַחַת הַתַּחֲנוֹת כִּמְעַט,</p>
<p>אֲלֶכְּסַנְדֶּר הַטּוֹב וְעָמָדְנוּ;</p>
<p>אַךְ תָּקַע הָעֶגְלוֹן בַּחֲצוֹצְרָה, מִיַּד</p>
<p>דָּפַק בַּסּוּסִים וְנִפְרָדְנוּ.</p>
</blockquote>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32019">https://benyehuda.org/read/32019</a></div></body>