<h1>אַחֲרוֹן חָג</h1>
יצחק קצנלסון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>דָּפְקָה יָד עַל פִּתְחִי אַט ­­­–</p>
<p>לִבִּי, לָמָּה תָנַע?</p>
<p>יוֹם עַל יוֹם חִכִּיתִי לָהּ,</p>
<p>שָׁנָה עֲלֵי שָׁנָה…</p>
</blockquote>
<blockquote>
<p>לָמָּה יָנַע לִבִּי בִי?</p>
<p>לָמָּה רוּחִי תֶהֱמֶה?</p>
<p>יוֹם עַל יוֹם תְּפִלָּתִי לָהּ,</p>
<p>יוֹם־יוֹם אֵגֶל דֶּמַע…</p>
</blockquote>
<blockquote>
<p>דָּפְקָה יָד עַל פִּתְחִי אַט ­–</p>
<p>וְלִבִּי ­– כְּאִלּוּ אֵינוֹ,</p>
<p>דַּלְתִּי סָבְבָה עַל צִיר ­–</p>
<p>וְרוּחִי בִי יְשֵׁנָה…</p>
</blockquote>
<blockquote>
<p>נְבוֹכָה תַעַמְדִי עַל הַסַּף,</p>
<p>וּכְלוּלָה בַהֲדָרֵךְ ­–</p>
<p>וְאֵינִי קָם, וְאֵינִי זָע,</p>
<p>וּבוֹאֵךְ לֹא אֲבָרֵךְ ­–</p>
</blockquote>
<blockquote>
<p>בָּאת אֵלַי בְּאַחֲרוֹן חָג,</p>
<p>עֲדִי־עֲדָיִים תַּעֲטִי;</p>
<p>בָּאת אֵלַי עִם הַעֲרֵב יוֹם ­–</p>
<p>וַאֲנִי כְבָר מַתִּי.</p>
</blockquote>
<blockquote>
<p>שְׁבִי מְעַט עַל יַד <strong>הַמֵּת</strong>,</p>
<p>נוּחִי מְעַט וְתֵצְאִי,</p>
<p>לָמָּה תְמַהֲרִי… הֵן גַּם אַתְּ,</p>
<p>מֵתָה אַתְּ לַחֵצִי…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46221">https://benyehuda.org/read/46221</a></div></body>