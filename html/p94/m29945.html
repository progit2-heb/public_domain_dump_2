<h1>אֶל הַפְּרָחִים...</h1>
מנחם מנדל דוליצקי
<body align="right" dir="rtl"><div align="right" dir="rtl"><!DOCTYPE html>
<body>
<p>(י"ב תנועות)</p>
<blockquote>
<p>גַּם עַמִּי חָת לְפָנִים, כְּמוֹכֶם פִּרְחֵי נֹעַם,</p>
<p>רְסִיסֵי טַל בִּקְצִירוֹ נֹצְצוּ כְאַבְנֵי שֹהַם,</p>
<p>וַיְהִי עֵץ הַחַיִּים בְּעֵדֶן בֵּין הַפְּרָחִים</p>
<p>עַל רֹאשוֹ שְכִינַת אֵל וּסְבִיבוֹ אְַבִיב נְצָחִים.</p>
<p>פּתְאֹם וְהִנֵּה רוּחַ, בְּעְֶזוּז אַף הִשְֹתָּעֵר,</p>
<p>וַיְהִי הָעֵץ שְבָבִים, וַיְהִי הָעֵץ לְבָעֵר,</p>
<p>וְעַל כַּנְפֵי הַסַּעַר עָלָיו נִשְֹאוּ, עָפוּ,</p>
<p>וְאֶל אַרְבַּע כַּנְפוֹת תֵּבֵל נֶהְדְפוּ, נִדְחָפוּ.</p>
<p>הֶעֶלִים עוֹד רַעְַנָנִים כְּעֵץ עְַלֵי מַיִם,</p>
<p>וְהֵם אֵיךְ יִבֹּלוּ וַאְַבִיהֶם עֵץ הַחַיִּים?</p>
<p>אַךְ, אוֹי, הֵם נִפְזָרִים, מְאַסְפִים לֹא יִמְצָאוּ,</p>
<p>וְאַתֶּם פִּרְחֵי חֵן עְַלֵימוֹ הָה תִתְגָּאוּ,</p>
<p>תִּתְגָאוּ, הַפְּרָחִים, תִּצְהְַלוּ בְעֶדְנַת נֹעַר,</p>
<p>תֹּאמְרוּ כִּי לֶעָלִים אֵין הָדָר וָתֹאַר, –</p>
<p>הַסוּ פְּרָחִים נֹבְלִים, שָוְא לָכֶם תָּחֹלוּ,</p>
<p>רְאוּ כִי הֶעָלִים שְנוֹת אֶלֶף לֹא יִבֹּלוּ,</p>
<p>בַּמִּדְבָּר, בְּעַרְבוֹת חוֹל, בְּאַשְפּוֹת הִתְגַּלְגָּלוּ</p>
<p>וְאֵיךְ לֹא יֶחְשַךְ תָּאְָרָם, פְּנֵיהֶם אֵיךְ יִצְהָלוּ?</p>
<p>אְּבִיבְכֶם, עַתָּה, פְּרָחִים, לָכֵן תַּעְדּוּ גָאוֹן,</p>
<p>אְַבָל הַאִם כְּמוֹהֶם לֹא תִרְאוּ הַכִּלָיוֹן?!…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/29945">https://benyehuda.org/read/29945</a></div></body>