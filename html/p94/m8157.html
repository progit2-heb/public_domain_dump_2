<h1>לְשׁוּלַמִּית...</h1>
מנחם מנדל דוליצקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כְּנֵר אֱלֹהִים – אוֹר שֶׁמֶשׁ מִפֶּלֶג,</p>
<p>מֵעֵינַיִךְ נִשְׁקֶפֶת תֻּמָּתֵךְ;</p>
<p>כְּנֹגַהּ הַחַשְׁמַל לִבְנַת הַשֶּׁלֶג,</p>
<p>תָּאִיר פָּנַיִך-צִדְקָתֵך.
כִּרְסִיסֵי טַל אֹרוֹת בְּשׁוֹשָׁן פֹּרֵחַ,</p>
<p>מוּל קַוֵּי הַשַׁחַר – עֵינָיִךְ;</p>
<p>כְּיוּבַל שָׁקֵט לְאוֹר הַיָּרֵחַ,</p>
<p>יַבְרִיקוּ, יִשְׁקֹטוּ פָנָיִךְ.
כִּמְרוֹם הַר צִיּוֹן עַל אַדְמַת הַצֶּבִי,</p>
<p>עַל חָזֵךְ, אֲהוּבָה, שָׁדָיִךְ.</p>
<p>ֹשָם יַהֵל הַקֶּסֶם, זֶה יוֹלִיךְ שֶׁבִי</p>
<p>לִבִּי וְנַפְשִׁי אֶל דֹּדָיִךְ…</p>
</blockquote>
<blockquote>
<p>*</p>
</blockquote>
<blockquote>
<p>הָבִי לִי יָדֵךְ, שׁוּלַמִּית יָפָתִי,</p>
<p>קָדִימָה נֵלֵכָה אֶל אֶרֶץ חֶמְדָּתִי</p>
<p>וְשָׁם בֵּין פְּרָחֶיהָ אֶשְׁתֳּלֵךְ!</p>
<p>אָז נִבְלִי הַבֹּכֶה כְתַנִּים</p>
<p>יָשִׁיר עַל פְּרָחִים, שׁוֹשַׁנִּי</p>
<p>וְחָיְתָה בַת שִׁירִי בִגְלָלֵךְ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8157">https://benyehuda.org/read/8157</a></div></body>