<h1>אֶל צִפּוֹרִי</h1>
מנחם מנדל דוליצקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מַה תָּשִירִי לִי, צִפּוֹרִי,</p>
<p>מִן הַכְּלוּב עַל חַלּוֹנִי?</p>
<p>הְַיִיטַב שִירֵךְ מִמִּזְמוֹרִי,</p>
<p>שִיר מִזְמוֹר לִבְנֵי עֹנִי?</p>
<p>חֶבְלֵךְ חֶבְלִי, צִפּוֹרִי,</p>
<p>גַּם אַתְּ חְִלֵית כָּמוֹנִי:</p>
<p>מִכְּלוּב אָשִיר מִזְמוֹרִי,</p>
<p>עַל חַלוֹנוֹת בְּנֵי עֹנִי…</p>
<p>מַה תִּרְאִי בְחֶזְיוֹנֵךְ?</p>
<p>תָּשִירִי וְלֹא אָחוּשָה?</p>
<p>אוּלַי חֹפֶש עַל לְשוֹנֵךְ</p>
<p>מִתּוֹךְ דַּלְתוֹת נְחוּשָה?…</p>
<p>אוּלַי תַחְלְמִי אוֹר יְקָרוֹת,</p>
<p>תִּרְאִי כִּי יוֹפִיעַ</p>
<p>הַרְחֵק הַרְחֵק בַּיְּעָרוֹת,</p>
<p>בִּקְצֵה קַעְַרַת הָרַקִיעַ?…</p>
<p>אָנֹכִי, הָהּ צִפּוֹרִי,</p>
<p>כְּבָר חְַלַמְתִּיו בְּדִמְיוֹנִי;</p>
<p>אַךְ בְּהָקִיץ, הָהּ, מִזְמוֹרִי:</p>
<p>שִיר מִזְמוֹר לִבְנֵי עֹנִי…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/29941">https://benyehuda.org/read/29941</a></div></body>