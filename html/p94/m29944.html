<h1>תְּשוּבָה מַסְפֶּקֶת</h1>
מנחם מנדל דוליצקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יְש לָנוּ לְתֵבֵל טַעְַנוֹת וּתְבִיעוֹת</p>
<p>וּשְאֵלַת “מַדּוּעַ” רוּחֵנוּ עֹכֶרֶת:</p>
<p>מַדּוּעַ שָם יִדְלֶה זֶה מַרְגָּלִיוֹת</p>
<p>וָזֶה לֹא יַעְַלֶה בְיָדוֹ גּם חָרֶשֹ?</p>
</blockquote>
<blockquote>
<p>מַדּוּעַ בַּמְּרוֹמִים הַסִּכְלוּת נִתָּנָה</p>
<p>וְחָכְמַת חְַכָמִים בַּשִּפְלָה נִדָּחַת?</p>
<p>וּמְנַת מַכְאוֹבִים לַצַּדִּיק מַתָּנָה</p>
<p>וּלְרָשָע תַּעְַנְִגּוֹת, עֵדֶן וָנָחַת?</p>
</blockquote>
<blockquote>
<p>מַדּוּעַ עַּבָדִים עַל סוּסִים יִרְעָבוּ</p>
<p>וְשָֹרִים עַל הָאָרֶץ הֹלְכִים כַּעְַבָדִים?</p>
<p>נִשְֹאֵי עְַמָרִים לַלֶּחֶם יִרְעָבוּ</p>
<p>וּמְכִינֵי מַלְבּוּש – קְרוּעֵי בְגָדִים?</p>
</blockquote>
<blockquote>
<p>מַדּוּעַ נְבָלִים לֶחֶם יִשְֹבָּעוּ</p>
<p>וָחֶסֶר וְכָפָן בְּאָהְָלֵי יְשָרִים?</p>
<p>בְּנֵי בָקָר בְּאַרְמוֹנוֹת מָעוֹן יִמְצָאוּ</p>
<p>וּבְנֵי אָדָם בִּרְפָתִים יִנְווּ כַבְּקָרִים?</p>
<p>כֵּן נִשְאַל מַדּוּעַ אֵין מִשְפָּט בָּאָרֶץ,</p>
<p>נִתְמַהּ לַמַּרְאֶה וּפֹתֵר אֵין אוֹתוֹ –</p>
<p>עַד יָבוֹא הַמָּוֶת וּבְגַל עָפָר יְתָרֵץ</p>
<p>כָּל קוּשְיָא וְאַבַּעְיָא – וַהְַלָכָה כְּמוֹתוֹ…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/29944">https://benyehuda.org/read/29944</a></div></body>