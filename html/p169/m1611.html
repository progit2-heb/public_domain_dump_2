<h1>וּמְעֻלָּף עֲלָטָה וְצִנָּה...</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וּמְעֻלָף עֲלָטָה וְצִנָּה עוֹד תּוֹסֵס</p>
<p>שְׁבִיב נִדָּח בְּקֶרֶן לִבָּתִי,</p>
<p>הַמְעוֹדֵד אֶת רוּחִי הָרָפָה, הַגּוֹסֵס</p>
<p>וּמֵאִיר מַחֲשַׁכֵּי נִשְׁמָתִי…
אַךְ אוֹי לוֹ לַנִּיצוֹץ שֶׁפָּגְעָה בוֹ קָרָה,</p>
<p>שֶׁתּוֹעֶה בַחֲשֵכָה יְחִידִי…</p>
<p>הֲיָקוּם, הֲיַעֲמֹד בִּנְשָׁב בּוֹ סְעָרָה?</p>
<p>תִּקְוָתִי הַבּוֹגְדָה, הַגִּידִי!</p>
</blockquote>
<p>קוסטופול, תרס"ו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1611">https://benyehuda.org/read/1611</a></div></body>