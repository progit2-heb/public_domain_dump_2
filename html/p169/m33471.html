<h1>שׂא את נַפשי</h1>
שמעון שמואל פרוג / יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שָׂא אֶת נַפְשִׁי עַד אַפְסֵי הַתְּכֵלֶת, לִמְקוֹם</p>
<p>שָׁם עַרְבַת הַזָּהָב כַּשַּׁחַק הִשְׂתָּרְעָה;</p>
<p>הָעֲרָבָה הָרְחָבָה כִּכְאֵבִי הַיּוֹם</p>
<p>וּכְעַצֶּבֶת כָּל-חַיַּי הַמָּרָה.</p>
</blockquote>
<blockquote>
<p>שָׁם אֲעוֹרֵר אֶת תִּקְוַת נְעוּרַי מִשְּׁנָת</p>
<p>וְתֹם אֱמוּנָתִי וְאוֹרוֹת חֲלוֹמִי;</p>
<p>וּכְהִשְׁתַּפֵּךְ גַּל אֵיתָן אֶל עַרְבַת הַפָּז</p>
<p>תִּסְתָּעַרְנָה דִּמְעוֹתַי מִתְּהוֹמִי.</p>
</blockquote>
<blockquote>
<p>וְעַל מֵיתְרֵי כִּנּוֹרִי הַצְּלוּלִים אָז אַךְ</p>
<p>וְיִגַּל כַּנַּחַל הֵד קוֹלוֹת שֶּדֻּכָּא;</p>
<p>וּבְכָל עֻזּוֹ יְשַׁפֵּך לְבָבִי הַדַּךְ</p>
<p>אֶת כָּל אֶנְקַת עֱנוּתוֹ הַחֲנוּקָה.</p>
</blockquote>
<blockquote>
<p>שָׂא אֶת נַפְשִׁי עַד אַפְסֵי הַתְּכֵלֶת, לִמְקוֹם</p>
<p>שָׁם עַרְבַת הַזָּהָב כַּשַּׁחַק הִשְׂתָּרְעָה;</p>
<p>הָעֲרָבָה הָרְחָבָה כִּכְאֵבִי הַיּוֹם</p>
<p>וּכְעַצֶּבֶת כָּל-חַיַּי הַמָּרָה…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/33471">https://benyehuda.org/read/33471</a></div></body>