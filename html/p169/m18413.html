<h1>(הֲלֹא תִצְחֲקוּ בָרָמָה)</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֲלֹא תִצְחֲקוּ בָרָמָה,</p>
<p>זְמִירֵי אָבִיב הַשּׁוֹבָבִים,</p>
<p>לִקְאַת מִדְבָּר הַבּוֹכִיָּה</p>
<p>בְּכִי הָאַלְמוֹן, שִׁיר הַסְּתָוִים?</p>
<p>הֲלֹא תֹאמְרוּ: שְׂטִי קֵרַחַת,</p>
<p>בַּת הַמְקוֹנְנוֹת הָאֲרוּרָה!</p>
<p>פֶּן תַּחֲשִׁיכִי שְׂחוֹק הַנַּחַת</p>
<p>שֶׁל הַשִׂמְחָה שֶׁל הַבְּרוּרָה?</p>
<p>לֹא, לֹא אֵחַת מֵהֲמוֹנְכֶם:</p>
<p>חֶרֶשׁ אֵבְךְּ לִי בְּכִי הַחֲרֵרִים.</p>
<p>אַתֶּם שִׁירוּ הַלְלוּיַתְכֶם:</p>
<p>הַלְלוּיָהּ, כָּל הַחֲבֵרִים!</p>
<p>אִם רְמִיָּה שִׂמְחַת לִבְּכֶם –</p>
<p>יָבֹא יוֹם וְנֶאֱסַף חִנָּהּ;</p>
<p>אָז תֵּחָנְטוּ לְזִכָּרוֹן,</p>
<p>וַעֲלֵיכֶם אֶשָּׂא קִינָה.
</p>
</blockquote>
<p>*
</p>
<blockquote>
<p>בְּבֹקֶר יוֹם נוֹבֵל נִנְעַרְתִּי לְפִתְאֹם</p>
<p>וָאָחוּשׁ בְּלִבִּי חֲדָשָׁה – עַצָּבֶת</p>
<p>עַל הֶבֶל הַשִּׁמְשָׁה אָז רָחֲשׁוּ רְסִיסִים</p>
<p>כִּגְסִיסַת זְבוּב אַחֲרוֹן בְּדִמְדּוּם הַזָּוִית.</p>
<p>– – – – – – – – – –</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18413">https://benyehuda.org/read/18413</a></div></body>