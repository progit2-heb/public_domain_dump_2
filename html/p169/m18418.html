<h1>עַל שְׂפַת הַיָּם</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>פַּאֲתֵי שַׁחַק עַל כָּל מוֹקְדָן</p>
<p>מִדֵּי עֶרֶב אֲנִי פוֹקְדָן –</p>
<p>כְּשֶׁטּוֹבְלוֹת טְבִילַת-סוֹף;</p>
<p>נֶּחֱרָשׁ יָם תַּלְמֵי רַצִּים</p>
<p>וְעִם דִּמְדּוּמִים הֵם מִתְנַצִּים,</p>
<p>וְנֹגַהּ-נֶגְדָּם – חֲזֵה חֹף!…</p>
<p>אָז נוֹשֵׂאת נוֹשֵׂאת כָּל רַעֲמַת גָּל</p>
<p>לִי רָז הָרַחַב, רָז הָעָל, –</p>
<p>אַךְ תְּנֻפַּץ וַאֲצוּדֵהוּ…</p>
<p>וּבָלַע גַּל אָחִיו, קוֹלְטוֹ, תּוֹקְעוֹ,</p>
<p>וְגִלְגֵּל כָּל גַּל סוֹד צְחוֹקוֹ,</p>
<p>וּפָקַע בִּצְחוֹק וְלֹא יְגַלֵּהוּ…</p>
<p>וְיֵשׁ, סַהַר מָלֵא, שׁוּר, תּוֹהֶה עוֹד</p>
<p>וִינַס עַל כָּרְחוֹ גַּלּוֹת סוֹד –</p>
<p>וַיְרַטֵּשׁ תְּהוֹמוֹת-אֵל;</p>
<p>וְנִלְכַּד כֻּלּוֹ בִּשְׁחִיתוֹתָן,</p>
<p>וַתְּהִי גַּם נַפְשִׁי אָז אֲחוֹתָן –</p>
<p>צָפַן סוֹד כֻּלָּנוּ הַלֵּיל, הַלֵּיל…</p>
</blockquote>
<blockquote>
</blockquote>
<p>ברדינסק, יולי, ה’תרע"ז</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18418">https://benyehuda.org/read/18418</a></div></body>