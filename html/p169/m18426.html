<h1>קטעי פולסיה</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שׁוּב זִכְרוֹנְךָ בָּא לְפָנַי,</p>
<p>שׁוּב אֶל חֵיקְךָ לִבִּי הוֹמֶה;</p>
<p>שָׂא בִרְכָתִי, נוֹף מוֹלְדוֹתַי,</p>
<p>שְׂפוּן פּוֹלֶסְיָה, בְּרוּךְ הַגֹּמֶא!</p>
<p>מִן הַמֵּצַר אֶזְכָּרֶךָ</p>
<p>מֵאֲבַק מֵתִים וַהֲמוֹנָם;</p>
<p>רַבַּת רַבַּת שָׂבְעָה נַפְשִׁי</p>
<p>תְּשׁוּאוֹת הֶבְלָם וְחֶפְזוֹנָם.</p>
<p>תְּכֵלֶת חַיַּי אִבֵּי תִקְוָה</p>
<p>בַּעֲשַׁן הָעִיר קָמֵלוּ;</p>
<p>בְּמֶרְקַחְתָּהּ בָּטְלוּ יָמָי</p>
<p>וְלֹא נוֹדַע כִּי בָטֵלוּ.</p>
<p>שָׂא נָא שְׁלוֹמִי, נוֹף הַשָּׁלוֹם,</p>
<p>קְשֹׁב מִמֶּרְחָק דְּוַי כְּמִיהָתִי</p>
<p>מִן הָאֵזוֹב עַד הָאַלֹּון</p>
<p>חוֹן אֲחוֹנֵן בְּדִמְעָתִי</p>
<p>בָּרוּךְ יִהְיֶה סוּף יְאֹרְךָ…</p>
<p>– – – – – – – –</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18426">https://benyehuda.org/read/18426</a></div></body>