<h1>לַנְּבִיאִים</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַדְּבַר יְיָ הִמְרִיצְכֶם</p>
<p>בְּרִיבְכֶם עִם הַחוֹזִים?</p>
<p>אוֹ הִשְׁגָּה אֶתְכֶם תֻּמְּכֶם?</p>
<p>וְאוּלַי זְדוֹן לֵב בּוֹזִים?</p>
<p>לָכֶם הַמִּשְׁפָּט הָיָה</p>
<p>לְהָרִים נֵס תּוֹרַתְכֶם:</p>
<p>צִדְקַתְכֶם – צֶדֶק עוֹלָם,</p>
<p>וֶאֱמֶת – אֲמִתַּתְכֶם.</p>
<p>לָכֶם הַשָּׁלְטָן הָיָה</p>
<p>לְהַשְׁפִּיל אַף לְהָרִים –</p>
<p>וַתְּמוֹגְגוּ לֵב כָּל-חוֹזֶה:</p>
<p>צְאוּ, מְגַנְּבֵי-דְבָרִים!</p>
<p>מִמְּרוֹם מְעוּפְכֶם-בֶּטַח</p>
<p>יְרִיתֶם חֵץ אֶל שִׂבְרָם;</p>
<p>קִצַּצְתֶּם כַּנְפֵי נַפְשָׁם –</p>
<p>וַחֲזוֹנָם בָּא אֶל קִבְרָם…</p>
</blockquote>
<p>יקטרינוסלב, תרע"ז</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18403">https://benyehuda.org/read/18403</a></div></body>