<h1>מִדֵּי שַׁבָּת, מִדֵּי חֹדֶש</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִדֵּי שַׁבָּת, מִדֵּי חֹדֶשׁ</p>
<p>אֶשְׁפֹּךְ נַפְשִׁי בָדָד, דֹּם;</p>
<p>יֶשׁ-לִי, אַךְ לִי לְבַד בֵּית-קֹדֶשׁ –</p>
<p>לֹא תָבֹא רֶגֶל זָר הֲלוֹם.</p>
<p>לִבִּי לִבִּי הוּא עַמּוּדִי,</p>
<p>לֹא רָאַתְהוּ עַיִן עוֹד;</p>
<p>אַהֲבָתִי הִיא נֵר-תְּמִידִי,</p>
<p>תִּבְעַר לָעַד כְּאֵשׁ-יְקוֹד.</p>
<p>אֲנִי הַחַזָּן, וְצָרוֹתָי</p>
<p>שָׁרוֹת-עוֹזְרוֹת לִי בַצָּר;</p>
<p>קִינִים, אֵבֶל הֵם שִׁירוֹתָי –</p>
<p>זֶמֶר עַלִּיז זָר לִי, זָר.</p>
<p>שָׁם הַתִּקְוָה לִי מַקְרִיאָה</p>
<p>גַּם בְּאֵין לָהּ קוֹל וָנִיב;</p>
<p>אֶשְׁמַע אוֹתָהּ דֹּם בּוֹכִיָּה</p>
<p>וּדְמָעוֹת תּוֹפְפוֹת לָהּ תִּיף-תִּיף…</p>
<p>– – – – – – – – – –</p>
</blockquote>
<p>(זמר עממי מתוך המחזה “שולמית” מאת א. גולדפאדן)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18430">https://benyehuda.org/read/18430</a></div></body>