<h1>(תַּמָּתִי! בְּלִבִּי מַעְיָן נָבַע)</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>תַּמָּתִי! בְּלִבִּי מַעְיָן נָבַע, נָבַע מַעְיָן,</p>
<p>תִּשְׁאָלִינִי: דְּרָכָיו אַיָּן?</p>
<p>עַל מִפְרָצָיו אֶשְׁכֹּן עָנִי,</p>
<p>נוֹטֵר מַעְיָנִי…</p>
<p>הַיָּפָה! וְיֵשׁ וּפַחָז גַּל בּוֹ, עִבֵּט אָרְחֵהוּ;</p>
<p>סִלְחִי! לִי מַעְיָנִי! אֲנִי אֲעַרְבֵהוּ…</p>
<p>כִּי עַל כֵּן נָתִיב אֵלָיו רַק תֵּדַע עֵינִי,</p>
<p>וְאֵין שֵׁנִי, וְאֵין שֵׁנִי…</p>
</blockquote>
<p>יקטרינוסלב, יוני, 1917.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18423">https://benyehuda.org/read/18423</a></div></body>