<h1>לְאַט לְאַט, הָעֵת</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לְאַט לְאַט, הָעֵת…</p>
<p>לֹא אוּכַל רְדֹף, אֵין אוֹן.</p>
<p>לַשָּׁוְא תְּמוֹל-יוֹם לִי מֵת;</p>
<p>גַם מָחָר מַה יִּסְכּוֹן?</p>
<p>לֹא אוּכַל בּוֹא וָצֵאת –</p>
<p>אֲנִי מִחוּץ לַסְּאוֹן…</p>
<p>סַבּוּנִי דְרוֹר וָזִיו</p>
<p>וּשְׂשׂוֹן כָּל-חַי וּמְתִים;</p>
<p>כָּל חַי דְּבַר-מָה בְּפִיו:</p>
<p>וַאֲנִי – לֹא-תִיר לֹא-נִים</p>
<p>אֲנִי – אֵין קוֹל, אֵין נִיב</p>
<p>גַּם דְּוָי וּנְהִי בִּפְנִים…</p>
<p>שְׁעוּ – וְאֶהְיֶה גֵר,</p>
<p>וְאֵתַע לִי כָעָב;</p>
<p>בְּאֵין כָּל אָח וּשְׁאֵר,</p>
<p>בְּאֵין בֵּית אֵם וָאָב,</p>
<p>וּבְאֵין לִנְתִיבִי נֵר –</p>
<p>בְּאֶרֶץ שְׁכוֹל וּסְתָו.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18429">https://benyehuda.org/read/18429</a></div></body>