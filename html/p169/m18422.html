<h1>(אַשְׁרֵיכֶם שׁוֹזְרֵי אוּר אֶשְׁכֶם בַּחֲרוּז)</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַשְׁרֵיכֶם שׁוֹזְרֵי אוּר אֶשְׁכֶם בַּחֲרוּז</p>
<p>וּמוֹצֵאת בּוֹ מַחְאַת לִבְּכֶם תִּקּוּנָהּ;</p>
<p>וְאַךְ זָכְתָה בוֹ, מִתְיַחֲדָה וּמֵתָה,</p>
<p>וְשָׁבָה חַיַּתְכֶם לְתִפְלָתָהּ חֲנוּנָה…</p>
<p>וְעַל עֶלְבּוֹן אַתֶּם שָׂחִים, – וּבְזִקּוֹת בִּעַרְתֶּם,</p>
<p>יֶדְכֶם – אֲמַרְתֶּם – מְרוֹם עֻזּוֹ חָשָׂפָה;</p>
<p>וַאֲנִי – הוּקַד יְקוֹד עוֹלָמִי, לֹא אֲצַוּוֹ לַדּוֹר</p>
<p>זֹאת תּוֹרַת הַנֶּפֶשׁ עַל עֶלְבּוֹנָהּ נִשְׂרָפָה…</p>
<p>וְכֹה אָמַר ה' אֵלַי: הָלֹךְ וְקָרָאתָ,</p>
<p>וְלֹא תוּכַל – קְשׁוֹר אֶבֶן וְהִשְׁלַכְתָּהּ</p>
<p>                  הַתְּהוֹם,</p>
<p>וְאָמַרְתָּ: כָּכָה אֶשְׁקַע, מֻכֵּה אֱלֹהִים,</p>
<p>                  וְלֹא אָקוּם;</p>
<p>וְשָׁקְעוּ עַל חֲלוֹם שִׁפְלָן תַּחְתִּיּוֹת,</p>
<p>                  וְגָבַהּ הָרֹם…</p>
</blockquote>
<p>יקטרינוסלב, שבט, ה’תרע"ז.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18422">https://benyehuda.org/read/18422</a></div></body>