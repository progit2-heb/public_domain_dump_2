<h1>אַחֲרֵי מוֹתִי</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְהָיָה כִּי יִדְעַךְ הַנִּיצוֹץ הָאַחֲרוֹן בְּלִבִּי</p>
<p>וְאַחֵר לֹא יֻצַּת לְהָאִיר אֲפֵלַת חֲדָרָיו</p>
<p>וּכְקֶרַע עֲנָנָה יְתוֹמָה בְּעַרְבוֹת הַשַּׁחַק</p>
<p>תְּשָׂרֵךְ נִשְׁמָתִי עֲנִיָּה בֵּין חוֹמוֹת-עֲרָפֶל:</p>
<p>וְיוֹמִי וְלֵילִי יִתְמַזְגוּ בִשְׁתִיקָה זוֹעֶמֶת</p>
<p>וְהָיוּ לְמִדְבַּר שִׁמָּמוֹן בְּלִי רֵאשִׁית וְאַחֲרִית –</p>
<p>אָז אֶפְרֹשׁ, עֲרִירִי וְנֶעְכָּר, לְזָוִית נִשְׁכָּחָה</p>
<p>וְאוֹצִיא בִדְמָמָה אַחֲרוֹנַת-אַנְחוֹתַי – וְאֶדֹּם…</p>
<p>וְחָתְרוּ אֲנָשׁיִם וּבָדוּ פִתְרוֹנִים לְמוֹתִי –</p>
<p>וְקָבְרוּ אֶת סוֹדוֹ אֲחוֹרֵי הַגָּדֵר הַדְּחוּיָה…</p>
</blockquote>
<p>תר"ע</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2113">https://benyehuda.org/read/2113</a></div></body>