<h1>זָהֳרֵי צָהֳרַיִם</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>זְהָרִים שׁוֹבָבִים דֹּם שָׂחֲקוּ בַגַּנִּים:</p>
<p>שָׁם רִטְּטָה צִפֹּרֶת בֵּין לִבְבֵי שׁוֹשַׁנִּים.</p>
<p>“הִיא עוֹגְבָה עַל שׁוֹשָׁן!” הִתְלַהְלְהוּ הַזְּהָרִים</p>
<p>וּכְרֶגַע כִּתְּרוּהָ מִכָּל הָעֲבָרִים.</p>
<p>וַתִּשְׁכַּר הַפְּזִיזָה וַתֻּכֶּה סַנְוֵרִים</p>
<p>מֵרַחֲשֵׁי הַחֶמְדָּה, מִשִּׁפְעַת הָאוֹרִים.</p>
<p>וַתָּסֹב וַתָּחֹג שִׁכּוֹרָה וּסְמוּיָה</p>
<p>וְשׁוֹבְבֵי הַזֹּהַר חִישׁ-קַל יִרְדְּפוּהָ.</p>
<p>וַיִּקָּר צִיץ-שׁוֹדֵד וּלְבָבוֹ פָּתוּחַ</p>
<p>וַתִּפֹּל אֶל תּוֹכוֹ, כִּי עָיְפָה לָנוּחַ</p>
<p>וַתֹּאמֶר: “אַךְ לֶב-הוּא!” וַתָּחֶל לִמְצוֹתוֹ</p>
<p>וַתִּשְׂבַּע מֵרֵיחוֹ וַתִּרְוֶה מִכּוֹסוֹ.</p>
<p>וּכְשָׂבְעָהּ – וַתִּזְכֹּר מְעוּף תַּעֲנוּגֶיהָ…</p>
<p>אַךְ צָפַד לֵב טוֹרְפָהּ וְנִסְתַּם עָלֶיהָ…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18416">https://benyehuda.org/read/18416</a></div></body>