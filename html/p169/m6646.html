<h1>בְּמַרְאוֹת הַלָּיְלָה</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<p>(לזכר אמי)</p>
<blockquote>
<p>הִיא פָתְחָה הַדֶּלֶת כִּיְרֵאָה</p>
<p>וַתַּצְנֵע הַחַדְרָה זְהִירָה;</p>
<p>וַתִּקְרַב כִּקְרֹב עַל בְּהוֹנוֹת</p>
<p>וַתִּצְנַח עַל עַרְשִׂי פַּלְמוֹנִית.
וָאֵרָא דְמוּת-אִשָּׁה הַיּוֹשְׁבָה</p>
<p>שַׁכּוּלָה, קְשַׁת-רוּחַ וְחוֹשְׁבָה.</p>
<p>וַתֵּצֵא דִמְעָתָהּ הַכֵּנָה</p>
<p>וַתַּעֲמֹד עַל מִפְתַּן בַּת-עֵינָהּ;</p>
<p>וּשְׂפָתָהּ הַנּוֹבְלָה רָעָדָה</p>
<p>וּבְרֹאשָׁהּ לִי נָדָה וְנָדָה.
אָז תִּמַּח מֵעֵינָהּ הַפְּנִינָה</p>
<p>וַתַּשְׁקֵף אֶל עֵינַי בִּתְחִנָּה</p>
<p>וַתֹּאמֶר: מַה-שְּׁלוֹמְךָ, אֶפְרוֹחִי?</p>
<p>אַל תִּירָא, כִּי אִמְּךָ אָנֹכִי.</p>
<p>שָׁמַעְתִּי מִמֶּרְחָק כִּי תִדְעָךְ,</p>
<p>כִּי תִשְׁכַּב חֲרֵדִים וְנִדָּח;</p>
<p>וְרָחוֹק מֵחַיִּים וָשֶׁמֶשׁ,</p>
<p>תִּתְמוֹגֵג אֵין-אוֹנִים בָּאֶמֶשׁ,</p>
<p>וַיְהִי כָּל הֲגִיגְךָ הַנּוֹבֵל</p>
<p>רַק אִלֵּם, רַק נִכְנָע, רַק סוֹבֵל!</p>
<p>כַּשִּׁעֲמוּם בְּיוֹם הָעֲרָפֶל,</p>
<p>כַּגְּסִיסָה בָעוֹלָם הַשָּׁפֵל…</p>
<p>אַף רָצוֹן לְקַוּוֹת כְּבָר אֵינוֹ…</p>
<p>מֶה הָיָה לָךְ, אִישׁוֹן בַּת-עֵינִי?</p>
<p>בְּשֵׁם כָּל הַנְּשָׁמֹות הַקְּדוֹשׁוֹת –</p>
<p>רְאֵה הִשְׁבַּעְתִּיךָ – הִתְאוֹשֵׁש!
וְאַשְׁרֵי הַצְּבָאוֹת בַּמָּרוֹם</p>
<p>הַנֶּהֻנִים מִזִּיוָהּ וְשָׁרִים;</p>
<p>וְאַשְׁרֵי גַם עֵמֶק הַבָּכָא</p>
<p>לִרְאוֹתָהּ מֵרָחוֹק אִם זָכָה.</p>
<p>הִזְדָּרֵז!.. כְּבָר אֶשְׁמַע הַטִּיסָה,</p>
<p>כְּבָר הִתְחִיל הַהַלֵּל הַנִּשָּׂא.
</p>
</blockquote>
<p>– – – – – –</p>
<blockquote>
<p>נִפְעַמְתִּי וָאִיקַץ מִשְּׁנָתִי…</p>
<p>מֶה הָיָה? אֵי אִמִּי מוֹרָתִי?</p>
<p>אֵי עַרְשִׂי וְאֵיפֹה הִנֵּנִי:</p>
<p>הֲיֶשְׁנִי בִמְצִיאוּת אִם אֵינִי?</p>
<p>וְחַדְרִי? וּמַטָּה? וָמָעְלָה?</p>
<p>וְאֵיזוֹ מִשְׁמֶרֶת הַלָּיְלָה?
וּפִתְאֹם בְּאַחַד הַמְּבוֹאִים</p>
<p>הָאוֹבְדִים בַּחֲכֵׁשָה וְתוֹהִים</p>
<p>עֲרִירִי בַלַיְּלָה הַכָּבֵד</p>
<p>הִשְׁתַּקְשֵׁק קוֹל אוֹפַן וְאָבָד</p>
</blockquote>
<p>ברדיטשוב, אייר תרס"ט</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6646">https://benyehuda.org/read/6646</a></div></body>