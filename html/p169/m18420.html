<h1>(אָחִי!... וּבִרְתַח כָּל מוֹקְדֵי הַהֲוָיָה)</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָחִי!… וּבִרְתַח כָּל מוֹקְדֵי הַהֲוָיָה,</p>
<p>זֹה פִנַּת לִבִּי הִצָּלְתִּי,</p>
<p>וַיְהִי לִי מַחְבֵאָהּ מְשׂוֹשׂ תִּקְוָה חַיָּה</p>
<p>וְנִגְאָלְתִּי…</p>
<p>כִּי קָרָא ה' אֶל חָרְבַּן עוֹלָם מָלֵא</p>
<p>וְאֶל שִׁירַת תְּהוֹמִי;</p>
<p>וַיֹּאמֶר אֵלַי: מִמְּקוֹם יֶשְׁךָ, בְּנִי, הִגָּלֵה,</p>
<p>– נִשְׁבַּעְתִּי בְיוֹמִי…</p>
<p>בְּיוֹמִי הַגָּדוֹל, הַנּוֹרָא, וּבְאֵלֶּה מְרֹרוֹת</p>
<p>לְבָבְךָ הֶחָי;</p>
<p>יֵשׁ שָׂכָר לָרָצוֹן טִפְּחוּהוּ הַדּוֹרוֹת,</p>
<p>נְאֻם אֲדֹנָי…</p>
</blockquote>
<p>יקטרינוסלב, אבגוסט, ה’תרע"ז</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18420">https://benyehuda.org/read/18420</a></div></body>