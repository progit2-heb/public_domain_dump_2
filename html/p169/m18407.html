<h1>לֹא! לֹא אֵחַת...</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא! לֹא אֵחַת מֵהֲמוֹנְכֶם!</p>
<p>בָּדָד אֶהֱרֶה שִׂיג-הַדְּמָמָה.</p>
<p>אַתֶּם זַמְּרוּ זְמִיר-הָעִוְעִים</p>
<p>פְּגוּם-הַקּוֹל וַחֲסַר הַנְּשָׁמָה.</p>
<p>חֹגּוּ, חֹגּוּ חַג-תַּעְתּוּעִים,</p>
<p>קִרְאוּ דְרוֹר לִפְרִיץ-תַּאֲוַתְכֶם;</p>
<p>חָשׂף שֵׁת – וְהֶפְקֵר עוֹלָם!</p>
<p>הֹלּוּ עַד אֲבֹד בִּינַתְכֶם!</p>
<p>שָׁוְא לָכֶם: אֲנִי לְתֻמִּי</p>
<p>אֶעֱבֹר דֹּם כְּעַב-שָׁמַיִם;</p>
<p>תּוּגָה זַכָּה אֶשָּׂא אִתִּי,</p>
<p>וּמִמֶּנָּה תּוֹצְאוֹת-חַיִּים…</p>
<p>חָזוֹן לִי: שִׂמְחַתְכֶם – כָּזָב;</p>
<p>יָבֹא יוֹם וְנִבְאַש חִנָּהּ.</p>
<p>וּנְשַׁמּוֹתֶם וְנִנְהֵיתֶם:</p>
<p>הָהּ! מִי יִתֵּן עֶצֶב-תְּחִנָּה!…</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18407">https://benyehuda.org/read/18407</a></div></body>