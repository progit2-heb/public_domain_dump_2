<h1>זַרְעֵנוּ</h1>
שמעון שמואל פרוג / יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חרֶף הֶעְלִים נִיר וְנָתִיב</p>
<p>תַּחַת מַרְבַד צְחוֹר,</p>
<p>תַּחְתָּיו יָנוּם זְרַע-הָאָסִיף,</p>
<p>יִישַׁן שְׁנַת אֵין-אוֹר.</p>
<p>אָז בִּהְיוֹת יְמֵי הַשְּׁמָמָה,</p>
<p>בְּסַגְרִירֵי סְתָו</p>
<p>הֶחְבִּיא אוֹתוֹ חֵיק אְַדָמָה</p>
<p>מִפְּנֵי חֹרֶף שָׂב.</p>
<p>וּבִבְרֹק אֲבִיב הַחַיִּים</p>
<p>וּבְהִשָּׁמַע שִׁיר –</p>
<p>וְהִתְפָּרְצָה שִׁבְעָתַיִם</p>
<p>שִׁפְעַת זְרַע הַנִּיר.</p>
</blockquote>
<blockquote>
<p>*</p>
</blockquote>
<blockquote>
<p>עוֹלְלִים וְיוֹנְקִים, זְרַע נִירֵנוּ!</p>
<p>זֶרַע אֵין לְשַׁד!</p>
<p>כּוֹס אְַבִיבְכֶם– רוֹשׁ כּוֹסֵנוּ­–</p>
<p>גְּזֵרָה הִיא לָעַד.</p>
<p>שִׁמְמוֹן-יָמִים יִמְצֶה דִמְכֶם</p>
<p>בְּאָהֳלֵי שֵׁם;</p>
<p>הָיֹה הָיְתָה “תּוֹרָה” אִמְּכֶם</p>
<p>לְחוֹרֶגֶת-אֵם…</p>
<p>חוּס, אָבִינוּ, אַב הַבְּרִיאָה</p>
</blockquote>
<blockquote>
<p>עַל הַנִּיר הַדָּל,</p>
<p>רַוֵּה תְלָמָיו אוֹרוֹת תְּחִיָּה</p>
<p>וּמִשְּׂשׂוֹן הַטָּל.</p>
<p>וּבְהִתְרַגֵּשׁ יָמִים רָעִים</p>
<p>וּבְהִתְהוֹלֵל קֹר–</p>
<p>הַנִּצָּנִים-הַצֶּאֱצָאִים</p>
<p>גְּנֹז לְחַיֵּי-אוֹר!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/33472">https://benyehuda.org/read/33472</a></div></body>