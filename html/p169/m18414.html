<h1>הַחַלָּמִישׁ</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִיא בָּאָה, עֲבִיבַת-הַזָּהָב, בַּלָּט לַחַלָּמִישׁ</p>
<p>וַתָּלֶן בְּחֵיקוֹ נְמוֹגָה בַּחֲלוֹמוֹת-זָהֳרָהּ;</p>
<p>עִם שַׁחַר הִשְׁכִּימָה עַלִּיזַת-נְעוּרִים וּבָרָה</p>
<p>וַתַּמְרֵא לְהַזְהִיב וְלָשִׂישׂ בַּתְּכֵלֶת מוּל שָׁמֶשׁ.</p>
<p>אַךְ עִקְּבוֹת נִשְׁמָתָהּ, רְסִיסֵי-הַלָּיְלָה, הוֹתִירָה</p>
</blockquote>
<blockquote>
<p>בִּקְמָט-הַחַלָּמִישׁ הַזָּקֵן אֲפוּף-הַמַּעֲרוּמִים.</p>
</blockquote>
<blockquote>
<p>וְקוֹדֵר לָנֶצַח וּמָלֵא הִרְהוּרִים עֲגוּמִים</p>
</blockquote>
<blockquote>
<p>הוּא עוֹמֵד בִּישִׁימוֹן וּבוֹכֶה בִדְמָמָה עֲרִירִי…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18414">https://benyehuda.org/read/18414</a></div></body>