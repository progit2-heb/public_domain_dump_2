<h1>תַּחֲנוּן</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נְהִי דוּמִיָּה לִי</p>
<p>וּכְאֵב שֶׁנֶּאֱלַם דֹּם;</p>
<p>לֹא יוּכַל תַּנּוֹת פִּי,</p>
<p>וְעֵינִי – הַס מִזְּרֹם!</p>
<p>כִּי חָדְלוּ שׁוֹמְעֵי בְכִי</p>
<p>וְטַח כָּל לֵב מֵרְחֹם.</p>
<p>שְׁעוּ – וְאֶהְיֶה גֵר,</p>
<p>וְאֵתַע לִי כָעָב,</p>
<p>בְּאֵין כָּל אָח וּשְׁאֵר,</p>
<p>בְּאֵין בֵּית אֵם וָאָב</p>
<p>וּבְאֵין לִנְתִיבִי נֵר</p>
<p>בְּאֶרֶץ שְׁכוֹל וּסְתָו.</p>
<p>סָלַחְתִּי עִוּוּת-דִּין:</p>
<p>לֹא אֶזְעַק עוֹד וּקְבֹל</p>
<p>עַל חִזְקֵי-לֵב מִבִּין</p>
<p>וְקִצְרֵי-יָד מִגְּאֹל…</p>
<p>יְיָ, עֲשֵׂה בִּשְׁבִיל</p>
<p>הַכְּאֵב שֶׁהֶחְבִּיא קוֹל!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18428">https://benyehuda.org/read/18428</a></div></body>