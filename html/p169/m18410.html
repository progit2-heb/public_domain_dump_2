<h1>(לֹא הָיָה לִי דָבָר רַק אַחַת)</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא הָיָה לִי דָבָר רַק אַחַת:</p>
<p>הַתִּקְוָה הִיא הָיְתָה עִמָּדִי;</p>
<p>וְהַכֹּל לִי נָתְנָה הַתִּקְוָה</p>
<p>עֵת דָּבָר לֹא קַחְתִּי מִיָּדָהּ.</p>
<p>וְהַכֹּל לִי הָיָה רַק אַחַת:</p>
<p>הַתִּקְוָה כְבָר חָסְרָה בִלְבָבִי;</p>
<p>נֶהֱנֵיתִי, רָוִיתִי עַד צַוָּאר,</p>
<p>וּמַה-לִּי עֲתִידִי עוֹד יָבִיא?..</p>
<p>וְאֶגְעַל אֶת חַיַּי הָרָוִים</p>
<p>וּמְחֻסְּרֵי כָל עִנְיָן וּמְגַמָּה.</p>
<p>וּבְלִבִּי הִתְאַזְרַח הַיֵּאוּשׁ</p>
<p>וְהָפַך עוֹלָמִי לְשַׁמָּה.</p>
</blockquote>
<blockquote>
</blockquote>
<p>זדולבונובה</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18410">https://benyehuda.org/read/18410</a></div></body>