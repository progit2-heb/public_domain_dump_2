<h1>מַה שֶּׁהָיָה</h1>
יעקב לרנר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הָיְתָה יַלְדוּת לִי עַלִּיזָה,</p>
<p>כֻּלָּהּ זֹהַר וְשַׁעֲשׁוּעִים;</p>
<p>אַךְ חִישׁ חָלְפָה וְהוֹתִירָה</p>
<p>זֵכֶר-עוֹלָם וְגַעֲגוּעִים –</p>
<p>הָיֹה הָיוּ לִי עֲלוּמִים,</p>
<p>תֹּר מַאֲוַיִּים וְשִׁכָּרוֹן;</p>
<p>אַךְ חִישׁ עָפוּ וְהִנְחִילוּ</p>
<p>פַּחֵי-נֶפֶשׁ לְזִכָּרוֹן.</p>
<p>הָיוּ תִקְווֹת לִי בְהִירוֹת:</p>
<p>עָתִיד מַזְהִיר לִי הִבְטִיחוּ;</p>
<p>אַךְ נָגֹזּוּ חִישׁ וּלְמָנָה</p>
<p>יֵאוּשׁ כֵּהֶה לִי הִנִּיחוּ:</p>
<p>מַה שֶּׁהָיָה בִּלְתִּי יִהְיֶה,</p>
<p>וּבְשֶׁיִּהְיֶה אֵין שְׁבִיב-אוֹרָה…</p>
<p>רוֹצָה נַפְשִׁי לִזְעַק מָרָה,</p>
<p>אַךְ אֵאָלֵם, כִּי אֵין בְּרֵירָה…</p>
</blockquote>
<blockquote>
</blockquote>
<p>קוֹסטוֹפוֹל</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18408">https://benyehuda.org/read/18408</a></div></body>