<h1>ח. מה בין תיבה לתיבה</h1>
יצחק מטיסיס
<body align="right" dir="rtl"><div align="right" dir="rtl"><!DOCTYPE html>
<body>
<p>ראינו כי נוח לקח אל התיבה את כל החיות הטורפות, את העופות
הדורסים, את העקרבים ואת הנחשים. ושאלה היא: נוח שהיה איש צדיק, יושב אוהל
כל ימיו, איך ישב במחיצה אחת עם כל אלה? איך האכילם, איך הפריד ביניהם בשעת
מריבתם?</p>
<p>אלא כלל גדול הוא בבעלי־חיים: פגעה בהם צרה גדולה הריהם
שוכחים את כל הניגודים והמלחמות שביניהם; חרונם שוכך, והם משקיטים. אכן,
כלל גדול הוא שדינו יפה בכל תיבה, פרט לתיבת ישראל המטלטלת בין משברי ים;
צרתם עמוקה כתהום, – ופירוד הלבבות גובר והולך.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38520">https://benyehuda.org/read/38520</a></div></body>