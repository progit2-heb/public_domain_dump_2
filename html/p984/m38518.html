<h1>ו. הבל</h1>
יצחק מטיסיס
<body align="right" dir="rtl"><div align="right" dir="rtl"><!DOCTYPE html>
<body>
<p>את בנה הראשון קראה חוה בשם קין, ונימוקה: כי קנתה איש את
ה'. מה שאין כן, כשהוסיפה ללדת עוד בן, וקראה לו בשם הבל. כאן לא הודיענו
המקרא נימוקה. אם מותר איפוא לעלות על דרך ההשערה נאמר, כי אדם וחוה היו
בשנות נשואיהם הראשונות שרויים באושר ואהבה, ואילו אחר כך התחיל אדם
מזניחה, והצטערה הרבה ורוחה הצוהלת פגה ובאה רוח נכאה תחתיה. עתה כשנולד
הבן השני קראתו הבל.</p>
<p>ואפשר, כי כותב הקורות של הימים ההם, סירב לעשות פומבי
לנעשה בביתו של אדם הראשון. אולם עתה בימינו, כשגילוי האינטימיות שוב לא
יפגע לא בהם ולא בדורות שלאחריהם – מותר לספר זאת ברבים.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38518">https://benyehuda.org/read/38518</a></div></body>