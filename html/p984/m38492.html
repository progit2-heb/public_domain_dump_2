<h1>ג. המקורות הטהורים</h1>
יצחק מטיסיס
<body align="right" dir="rtl"><div align="right" dir="rtl"><!DOCTYPE html>
<body>
<p>למשך זמן השביתה במקצוע היהלומים עברה פלוגה בת 48 פועלים
לעבודה במשק תל־יוסף. עם גמר השביתה בחרו 12 חברים מפלוגה זו לנטוש את
מקצועם ביהלומים ולהחליפו בעבודה חקלאית. (“דבר”. גל. 5743).</p>
<p>משמע, כי האדמה עודנה קוסמת לאדם הישראלי החדש, כי מחמת
תלישותו מחיק הטבע באדמת המכורה, נשתבשו חייו הוא וחיי עמו גם יחד והגענו
למה שהגענו בתי“ו שי”ן דל"ת.</p>
<p>הילת היהלומים מושכת. אירע, ורופא ואף מורה לא עמדו בפני
פיתוי השכר הגבוה, ועברו למקצוע זה. ובינתיים אילי־ברזל למדניים נוגחים
במצודת השיבה אל האדמה אשר לאהרן דוד <strong>גורדון</strong>, ונשמעה דעת־גולה־ונכר כי
משנתו זו הנה מעין “גניחה פאסטורלית”. ויתר־על־כן, יש והחלו לראות בארובות
העשן שבעיר חזות בנין הארץ והעם.</p>
<p>והנה, בימי־אין־חפץ אלה נתגלגלה זכות לשנים־עשר בחורים,
לעשות מעשה, המראה, כי בשרשו האילן עודנו בריא ויונק מן המקורות הטהורים
והמטהרים של שחר־התנועה.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38492">https://benyehuda.org/read/38492</a></div></body>