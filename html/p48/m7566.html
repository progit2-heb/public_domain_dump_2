<h1>אל תבקש לך גדולות</h1>
טוביה בן משה כץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>תְּהֹמוֹת נַחֲלֵי מַיִם לִכְפוֹר וָקֶרַח יִקְפָּאוּ</p>
<p>לֹא יִזְּלוּ מֵימֵיהֶם, פְּנֵיהֶם חוּצָה לֹא יֵרָאוּ</p>
<p>עוֹר בַּרְזֶל קָרַם עֲלֵיהֶם בּוֹ יִתְלַכָּדוּ</p>
<p>כִּרְגָבִים דְּבוּקִים הֵם יַחַד לֹא יִתְפָּרָדוּ
חֲזָקִים כִּרְאִי מוּצָק כְּחֹמוֹת בַּרְזֶל נֶאֱמָנִים</p>
<p>עַל כְּתֵפָם יִדְרְכוּ עֲגָלוֹת טְעוּנוֹת אֲבָנִים</p>
<p>לֹא כָרְעוּ לֹא קָרְסוּ תַּחַת כֹּבֶד מַשָּׂאָם</p>
<p>יִרְגְּעוּ מִמְּרוּצָתָם וְיַחֲנוּ מִמַּסָּעָם
אוּלָם בְּרֹב יָמִים בָּחֲלָה נַפְשָׁם בְּמַרְגּוֹעַ</p>
<p>לְהַאֲרִיךְ בְּמַסְגֵּר מִשְׁכָּנָם לֹא אָבוּ שְׁמוֹעַ</p>
<p>רַב לָמוֹ שֶׁבֶת אַסִּיר יֹאמֵרוּ, רַע מַצָּבָם</p>
<p>טוֹב לָמוֹ מָרוֹם לַעֲלוֹת שָׁם לְהָכִין מוֹשָׁבָם.
פִּתְאוֹם יִרְגְּזוּן תְּהֹמוֹת בְּרִיחֵי בַרְזֶל נִגְדָּעוּ</p>
<p>קוֹל רַעַם קוֹל רַעַשׁ מִכָּל עֵבֶר נִשְׁמָעוּ</p>
<p>כְּפוֹר יִבָּקַע פְּתוֹתֵי קֶרַח בְּעֹז יָרוּמוּ</p>
<p>מִמִּסְגְּרוֹתֵיהֶם יִפְרְצוּ בְּרֹגֶז יָקוּמוּ
חַלְחָלָה תֹּאחֵז כָּל נֶפֶשׁ, יֶחֶרְדוּן הַלְּבָבוֹת</p>
<p>כִּנְשָׁרִים יִדְאוּ חוֹמוֹת קֶרַח הַנִּשְׂגָּבוֹת</p>
<p>נוֹרָא הַמַּרְאֶה אֵיךְ מְרוּצָתָם יַבְהִילוּ</p>
<p>עַל כַּנְפֵי רוּחַ שָׁמַיִם לַעֲלוֹת יַעְפִּילוּ
שֶׁשְּׁזָפַתָּם הַשֶּׁמֶשׁ, כְּלִמָּה כִּסְּתָה פְנֵיהֶם</p>
<p>תֶּמֶס יַהֲלֹכוּ, בּוֹשׁוּ חָפְרוּ מִמַּאֲוַיֵּיהֶם</p>
<p>בָּכוֹ יִבְכּוּ בִּדְמָעוֹת כִּבְיוֹם צוּקָה וְצָרָה</p>
<p>מַהֵר יְזֹרְבוּ יִצְמָתוּ וַעֲצָתָם נִבְעָרָה.
כֵּן בֶּן אָדָם אִם יִגְבַּהּ לִבּוֹ, דַּרְכּוֹ יְעַקֵּשׁ</p>
<p>בְּחֶלְקוֹ הַטּוֹב לֹא יִשְׂמַח אַךְ עוֹד גְּדֹלוֹת יְבַקֵּשׁ</p>
<p>עַל בָּמֳתֵי עָב לַעֲלוֹת בְּגַאֲוָתוֹ יָעִיז מֶצַח</p>
<p>חִישׁ מִמָּרוֹם יֻשְׁלַךְ אֶרֶץ, וְיֹאבַד לָנֶצַח.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7566">https://benyehuda.org/read/7566</a></div></body>