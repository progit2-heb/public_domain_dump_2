<h1>אל אדם גבה לב</h1>
טוביה בן משה כץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לָמָּה זֶּה גָּבַהּ לִבְּךָ רָמוּ עֵינֶיךָ</p>
<p>הֲלֹא אַךְ עָפָר אַתָּה אַךְ רוּחַ יְחַיֶּיךָ</p>
<p>תֵּצֵא נִשְׁמָתְךָ תֵּצֵא גַּם הָרוּחַ</p>
<p>אַךְ גּוּשׁ עָפָר תִּהְיֶה תִּשְׁכַּב תָּנוּחַ
הֲתִתְפָּאֵר מַעֲטָפָה אוֹ מִטְפַּחַת</p>
<p>עַל אֶבֶן הַיְקָרָה אֲשֶׁר בָּהּ מוּנַחַת</p>
<p>הֲלֹא הָאֶבֶן בְּכֶתֶר מַלְכוּת תּוֹפִיעַ</p>
<p>וְהַמִּטְפַּחַת תִּבְלֶה בָּאֵפֶר תַּצִּיעַ
כֵּן גַּם נִשְׁמָתְךָ תַּעֲלֶה שָׁמַיִם שָׁמָּה</p>
<p>וְאַתָּה לְדֹמֶן תִּהְיֶה עַל פְּנֵי הָאֲדָמָה</p>
<p>חֶלְקָהּ עִם מַלְאָכִים וּשְׂרָפִים לְהִשְׁתַּעֲשֵׁעַ</p>
<p>וְאַתָּה אַשְׁפַּתּוֹת תְּחַבִּק אֶת עָפָר תִּתְרוֹעֵעַ
כָּל עוֹד נְשָׁמָה בְאַפֶּךָ זְכוֹר יוֹם תַּעַזְבֶךָּ</p>
<p>אָז אַךְ אָבָק תִּהְיֶה בְּהִפָּרְדָהּ מִמֶּךָּ</p>
<p>אָדָם אַתָּה כָּל עוֹד בְּךָ רוּחַ וָנֶפֶשׁ</p>
<p>וּמִבַּלְעֲדֵיהֶן אַךְ חֹמֶר טִיט וָרֶפֶשׁ.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1665">https://benyehuda.org/read/1665</a></div></body>