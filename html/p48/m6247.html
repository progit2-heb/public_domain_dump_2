<h1>הגיון לבי</h1>
טוביה בן משה כץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שַׁדַּי אֵל אֱלֹהֵי אָבִי</p>
<p>שׁוֹכֵן אַתָּה בְּחַדְרֵי לְבָבִי</p>
<p>רִגְשׁוֹתַי אַתָּה יוֹדֵעַ</p>
<p>אַף אִם אֶעֱמוֹד בִּדְמָמָה</p>
<p>כְּצֹאן טִבְחָה וְשֶׂה נֶאֱלָמָה</p>
<p>מַחְשְׁבוֹתַי אַתָּה שׁוֹמֵעַ
אָרְחִי וְרִבְעִי שִׁבְתִּי וְקוּמִי</p>
<p>יָשְׁרִי וְרִשְׁעִי מַעֲלִי וְתֻמִּי</p>
<p>הֲלֹא מִמְּךָ לֹא נֶעְלָמוּ</p>
<p>מָה אֶזְעַק וַאֲשַׁוֵּעַ</p>
<p>לִפְנֵי אֱלֹהִים יוֹדֵעַ</p>
<p>מַחֲשָׁבוֹת בְּסֵתֶר רֻקָּמוּ
אוּלָם אַךְ אֶשָּׂא כַפַּיִם</p>
<p>אֶל שַׁדַּי שׁוֹכֵן שָׁמַיִם</p>
<p>וְעֵינִי תִבְכֶּה תִּזַל דְּמָעוֹת</p>
<p>אַתָּה אַל תַּעְלֵם אָזְנֶךָ</p>
<p>מֵרִבְבוֹת אַנְחוֹת עַבְדֶּךָ</p>
<p>אַף גַּם אִם שְׂפָתָיו רַק נָעוֹת.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6247">https://benyehuda.org/read/6247</a></div></body>