<h1>מה תתאונן</h1>
טוביה בן משה כץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל רוֹעַ גוֹרָלֶךָ</p>
<p>תִּתְאוֹנֵן בְּחֶדְרֶךָ</p>
<p>גַּם תָּשִׂים תִּפְלָה לָאֵל</p>
<p>כִּי אוֹרְךָ לֹא יָהֵל</p>
<p>הַאִם בְּרָעוֹת פָּעַלְתָּ</p>
<p>אַתָּה בְּצֶדֶק שָׁאַלְתָּ</p>
<p>טוֹב וָחֶסֶד יִרְדְּפוּךָ</p>
<p>וְתַחַת רָע טוֹב יִגְמְלוּךָ</p>
<p>הֵן עַל גֶּחָלִים הָלַכְתָּ</p>
<p>וְאֵיךְ רַגְלֶיךָ לֹא תִכָּוֶינָה?</p>
<p>לְפִיךָ בֹּסֶר שָׁלַחְתָּ</p>
<p>וְשִׁנֶּיךָ לֹא תִקְהֶינָה?</p>
<p>הֵן אִם תֵּיטִיב מַעֲשֶׂיךָ</p>
<p>יָהֵלּוּ לָךְ עֲרָבִים</p>
<p>תִּטַּע שׂוֹרֵק בְּכַרְמֶךָ</p>
<p>אָז יַעֲשׂוּ לָךְ עֲנָבִים</p>
<p>כִּי אֵל, צֶדֶק לֹא יְעַוֵּת</p>
<p>לִבְּךָ מִכֶּתֶם כַּבֵּס</p>
<p>אָז תִּרְאֶה טוֹב בַּחַיִּים</p>
<p>וְתִפְרַח כְּעֵץ עַל מַיִם.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28453">https://benyehuda.org/read/28453</a></div></body>