<h1>התשוקה</h1>
טוביה בן משה כץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לָמָּה זֶה תִּשְׁאַל מַדּוּעַ עֵינִי בוֹכִיָּה</p>
<p>וְעַל חוּג שָׁמַיִם מֵעֵבֶר שָׁם עֵינִי צוֹפִיָּה</p>
<p>אֻמְלְלָה נָבְלָה נַפְשִׁי, נִשְׁאַרְתִּי בְּלִי אָח וָרֵעַ</p>
<p>וְאַךְ מַכִּיר הַתְּשׁוּקָה מָרַת נַפְשִׁי יוֹדֵעַ
אוֹהֲבִי וּמְיֻדָּעִי הִרְחִיק מִמֶּנִּי נְדוֹד</p>
<p>מִכָּל שִׂמְחָה עֲזוּבָה אֲנִי לֹא אֶרְאֶנּוּ עוֹד</p>
<p>אֻמְלְלָה נָבְלָה נַפְשִׁי, נִשְׁאַרְתִּי בְּלִי אָח וָרֵעַ</p>
<p>אַךְ מַכִּיר הַתְּשׁוּקָה מָרַת נַפְשִׁי יוֹדֵעַ
לִבִּי יֶהֱמֶה וְקִרְבִּי כְּזֶפֶת בֹּעֵרָה</p>
<p>דּוֹדִי חָלַף הָלַךְ לוֹ לֹא יָשׁוּב עַד מְהֵרָה</p>
<p>אֻמְלְלָה נָבְלָה נַפְשִׁי, נִשְׁאַרְתִּי בְּלִי אָח וָרֵעַ</p>
<p>אַךְ מַכִּיר הַתְּשׁוּקָה מָרַת נַפְשִׁי יוֹדֵעַ.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7685">https://benyehuda.org/read/7685</a></div></body>