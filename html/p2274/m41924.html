<h1>עֶלְיוֹן עַל</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה. לחן: על דילמא ודילמא.</p>
<blockquote>
</blockquote>
<blockquote>
<p>עֶלְיוֹן עַל מֶה וְלָמָּה</p>
<p>בִּנְךָ בִידֵי בֶּן אָמָה.</p>
</blockquote>
<blockquote>
<p>עַם זָר שׂוֹנֵא אָח לָמָּה</p>
<p>יַרְבֶּה הוֹנִים וְעָצְמָה</p>
<p>לֶשֶׁם שְׁבוֹ אַחְלָמָה</p>
<p>וּבִגְדֵי הוֹד וְרִקְמָה.</p>
<p>עֶלְיוֹן</p>
</blockquote>
<blockquote>
<p>בְּתוֹךְ הַגָּן רְבוּצִים</p>
<p>לְבִנְךָ נוֹגְשִׂים אָצִים</p>
<p>וּלְשִׁמְךָ מְנַאֲצִים</p>
<p>יֹאמְרוּ יָדֵינוּ רָמָה.</p>
<p>עֶלְיוֹן</p>
</blockquote>
<blockquote>
<p>דָּרְכוּ חִצָּם דָּבָר מַר</p>
<p>חַסְדּוֹ לָנֶצַח גָּמַר</p>
<p>וְלִבִּי לְךָ אָמַר</p>
<p>יְמִין ה׳ רוֹמֵמָה.</p>
<p>עֶלְיוֹן</p>
</blockquote>
<blockquote>
<p>אֵל יִשְׁלַח שַׂר וְלֹא יֵחַת</p>
<p>זוֹבֵחַ כָּל אִישׁ מָשְׁחָת</p>
<p>יוֹרִידֵם לִבְאֵר שַׁחַת</p>
<p>אַנְשֵׁי דָמִים וּמִרְמָה.</p>
<p>עֶלְיוֹן</p>
</blockquote>
<blockquote>
<p>לָאֶבְיוֹנִים כִּי פִזַּר</p>
<p>צְדָקוֹת וָעֹז הִתְאַזָּר</p>
<p>לְמַעַן לֹא יִמְשֹׁל זָר</p>
<p>לָשׂוּם אַרְצוֹ לְשַׁמָּה.</p>
<p>עֶלְיוֹן</p>
</blockquote>
<blockquote>
<p>לַאֲסִירִים בַּכֹּשֶׁר</p>
<p>כִּי הוּא יוֹדֵעַ פֵּשֶׁר</p>
<p>פָּדֹה יִפְדֶה וַאֲשֶׁר</p>
<p>נָדַרְתִּי אֲשַׁלֵּמָה.</p>
<p>עֶלְיוֹן</p>
</blockquote>
<blockquote>
<p>הוֹשַׁע בִּנְךָ יְחִידֶךָ</p>
<p>וְחוּסָה עַל כְּבוֹדֶךָ</p>
<p>כִּי אַתָּה לְבַדֶּךָ</p>
<p>ה׳ אִישׁ מִלְחָמָה.</p>
<p>עֶלְיוֹן</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41924">https://benyehuda.org/read/41924</a></div></body>