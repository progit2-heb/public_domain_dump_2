<h1>עַד אָן</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה.</p>
<blockquote>
</blockquote>
<blockquote>
<p>עַד אָן לְדִינִי לֹא דָן / חֲוִילָה וּבְנֵי דְדָן</p>
</blockquote>
<blockquote>
<p>בְּחַר אֵל נֶחְבָּא מִפַּח / (וזייני) חֶרֶב עִם הַדָּרְבָן / וְאַלָּה.</p>
</blockquote>
<blockquote>
<p>בְּאֶבְרָתוֹ יָסֶךְ לוֹ / שִׂמְחַת עוֹלָם נָתַן</p>
<p>עַל רֹאשׁוֹ, וּלְכָל חֵילוֹ / יֶאְסֹף גִּנַּת בִּיתָן / טוֹב סֶלָה.</p>
</blockquote>
<blockquote>
<p>דּוֹרֵךְ עַל בָּמֳתֵי יָם / יִמְחַץ רֹאשׁ לִוְיָתָן</p>
<p>לַזָּרִים יַצִּיל עֶדְיָם / יְעוֹרֵר לִוְיָתָן / בִּמְצוּלָה.</p>
</blockquote>
<blockquote>
<p>אֵל, מֻדָּח כַּצְּבִי / רֹב עֲצָמָיו אֵיתָן</p>
<p>תֵּן לַעֲטֶרֶת צְבִי / יִשְׁקֹט בִּנְוֵה אֵיתָן / תְּהִלָּה.</p>
</blockquote>
<blockquote>
<p>לְךָ שִׁיר וְרֹן נָבִיא / עֵת שׁוֹד צַר יְחִיתַן</p>
<p>גַּם כֹּהֵן וְגַם נָבִיא / יָשִׂישׂ כִּמְשׂוֹשׂ חָתָן / עַל כַּלָּה.</p>
</blockquote>
<blockquote>
<p>הֵן עַם נִמְשַׁל כְּלָבִיא / תִּשְׁכֹּן אֵל בְּקִרְבָּן</p>
<p>רִנָּה וְתוֹדָה נָבִיא / תִּשְׁעֶה בִּמְקוֹם קָרְבָּן / תְּפִלָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41923">https://benyehuda.org/read/41923</a></div></body>