<h1>עוֹטֶה אוֹר</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה ח׳זק. לחן: תרכי דולנדי דולנדין / דירנאן הווא לנדייאר / אמן דנדק נאייכא / עמרם קאלנדי.</p>
<blockquote>
</blockquote>
<blockquote>
<p>עוֹטֶה אוֹר לְבַדִּי</p>
<p>עֲשׂוֹת חֶסֶד לְטוֹבָה</p>
<p>לְבֶן דָּוִד הַנֶּחְבָּא</p>
<p>אֶשְׁמֹר לוֹ חַסְדִּי.</p>
</blockquote>
<blockquote>
<p>דָּר נִרְדִּי דָּר הוֹדִי</p>
<p>וּדְרוֹר הָיָה לַן דַּרְדַּר</p>
<p>אָרָה סַנְסַן גַּן הָדָר</p>
<p>יָרוּם לְנֶגְדִּי.</p>
</blockquote>
<blockquote>
<p>בְּעָנְיִי וּמְרוּדִי</p>
<p>הֶחְזִיק לָעַד אַפּוֹ זָר</p>
<p>בְּיַד מוּזָר הָאַכְזָר</p>
<p>עַד מֶה כְבוֹדִי.</p>
<p>דָּר נִרְדִּי</p>
</blockquote>
<blockquote>
<p>דַּבְּרִי שִׁיר וְהוֹדִי</p>
<p>אֶגְאַל אֶת בַּת נְדִיבִים</p>
<p>אֲזַי תִּהְיוּ תּוֹשָׁבִים</p>
<p>אַתֶּם עִמָּדִי.</p>
<p>דָּר נִרְדִּי</p>
</blockquote>
<blockquote>
<p>אֵשׁ יְקוֹד בִּכְבֵדִי</p>
<p>בְּעֵת אֶזְכֹּר יוֹם גִּילִי</p>
<p>אֲדַבְּרָה יִרְוַח לִי</p>
<p>אֲנִי לְדוֹדִי.</p>
<p>דָּר נִרְדִּי</p>
</blockquote>
<blockquote>
<p>לְשׁוֹנִי שָׂהֲדִי</p>
<p>חָתוּם בְּיַד יְמִינִי</p>
<p>יוֹנַת אֵלֶם, הִנְּנִי</p>
<p>מֵבִיא אֶת עַבְדִּי.</p>
<p>דָּר נִרְדִּי</p>
</blockquote>
<blockquote>
<p>לְמָגֵן בַּעֲדִי</p>
<p>אָשִׁיר שִׁירָה עֲרוּכָה</p>
<p>אֹמַר חִזְקִי אֶרְחָמְךָ</p>
<p>בְּכָל מְאֹדִי.</p>
<p>דָּר נִרְדִּי</p>
</blockquote>
<blockquote>
<p>הָשֵׁב אֶת רְדִידִי</p>
<p>מֵרֹב שִׂיחִי לִי תִשְׁעֶה</p>
<p>הָאֱלֹהִים הָרוֹעֶה</p>
<p>אוֹתִי מֵעוֹדִי.</p>
<p>דָּר נִרְדִּי</p>
</blockquote>
<blockquote>
<p>חִזְקִי וְעִנְדִי</p>
<p>בִּגְדֵי הוֹד שֵׁשׁ וָמֶשִׁי</p>
<p>פְּאֵר מוּפָז תִּלְבְּשִׁי</p>
<p>כֻּלָּם כַּעֲדִי.</p>
<p>דָּר נִרְדִּי</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41925">https://benyehuda.org/read/41925</a></div></body>