<h1>עוֹשֶׂה שָׁלוֹם</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה.</p>
<blockquote>
</blockquote>
<blockquote>
<p>עוֹשֶׂה שָׁלוֹם / מִשְׂגָּב שְׁמוֹ</p>
<p>אֶל קֵץ עֵילוֹם / יוֹחִיל עַמּוֹ</p>
<p>יָשִׁיב הֲלוֹם / אֶל מְקוֹמוֹ</p>
<p>מֵיטַב כַּרְמוֹ / עֲשִׂירִיָּה.</p>
<p>אֲיֻמִַָּתִי / יִפְדֶה אֵל יָהּ</p>
<p>וְנִשְׁמָתִי / תְּהַלֵּל יָהּ</p>
<p>לְאֵל עֶלְיוֹן / עֲלִילִיָּה</p>
<p>עַל עַיִן עַל עַיִן.</p>
</blockquote>
<blockquote>
<p>בְּצוֹק עַמִּים / שׁוֹכֵן אִתָּם</p>
<p>לָךְ נוֹאֲמִים / אֶת רִנָּתָם</p>
<p>לְרַחֲמִים / תִּתֵּן אֹתָם</p>
<p>וְשַׁוְעָתָם / חִישׁ שְׁמַע יָהּ.</p>
<p>אֲיֻמִַָּתִי יִפְדֶה</p>
</blockquote>
<blockquote>
<p>דָּבְקָה נַפְשָׁם / אַחֲרֶיךָ</p>
<p>תֵּן בְּרֹאשָׁם / מְשִׁיחֶךָ</p>
<p>לְהוֹרִישָׁם / אֶת אַרְצֶךָ</p>
<p>וּבְנֵה בֵיתְךָ / שְׁלִישִׁיָּה.</p>
<p>אֲיֻמִַָּתִי יִפְדֶה</p>
</blockquote>
<blockquote>
<p>אֵל, שׁוּר רַבִּים / לוֹחֲמִים לִי</p>
<p>כֻּלָּם אוֹיְבִים / וְשׂוֹנְאִים לִי</p>
<p>וְנִצָּבִים / לְהָרַע לִי</p>
<p>וּמַחְסֶה לִי / וְעֻזִּי יָהּ.</p>
<p>אֲיֻמִַָּתִי יִפְדֶה</p>
</blockquote>
<blockquote>
<p>לַשָּׁוְא חוֹזִים / יִתְאַמְּרוּ</p>
<p>שׁוֹכְבִים הוֹזִים / עֵת יָגוּרוּ</p>
<p>עָלַי עַזִּים / פֶּה פָעֲרוּ</p>
<p>וַיֹּאמְרוּ / לֹא יִרְאֶה יָהּ.</p>
<p>אֲיֻמִַָּתִי יִפְדֶה</p>
</blockquote>
<blockquote>
<p>לָכֵן הָשֵׁב / גְּמוּל לָהֶם</p>
<p>מֵאֵין יוֹשֵׁב / בְּעָרֵיהֶם</p>
<p>שְׁמַע הַקְשֵׁב / לְדִבְרֵיהֶם</p>
<p>עֲשֵׂה לָהֶם / פְּלִילִיָּה</p>
<p>אֲיֻמִַָּתִי יִפְדֶה</p>
</blockquote>
<blockquote>
<p>הָאֵר פָּנִים / לְעַם נִבְדָּל</p>
<p>חַדֵּשׁ שָׁנִים / יָשִׂישׂ, יִגְדַּל</p>
<p>בְּמַעְדַּנִּים / וְלֹא יִדַּל</p>
<p>עֹז וּמִגְדָּל / מַעֲשֵׂי יָהּ.</p>
<p>אֲיֻמִַָּתִי יִפְדֶה</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41928">https://benyehuda.org/read/41928</a></div></body>