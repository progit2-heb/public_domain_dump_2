<h1>עַל מַה</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה ח׳זק. לחן: דכלך יא טיר על מע נאג׳ה נאג׳ה.</p>
<blockquote>
</blockquote>
<blockquote>
<p>עַל מַה נוֹטֵר / אֵל עֶלְיוֹן, הָגֹה הָגָה</p>
<p>אֶהְיֶה עוֹטֵר / בַּת בְּשׁוֹשַׁנִּים סוּגָה.</p>
</blockquote>
<blockquote>
<p>בָּא אִישׁ אִטֵּר / שָׂם נְוָתָהּ לִשְׁמָמָה</p>
<p>רוֹדֶה סוֹטֵר / בְּיָד רָמָה בְלִימָה</p>
<p>שְׁלַח חֹטֶר / בְּעֹז וְתַעֲצוּמָה</p>
<p>שׁוֹפֵט שׁוֹטֵר / כְּלָבִיא לוֹ שְׁאָגָה.</p>
<p>עַל מַה</p>
</blockquote>
<blockquote>
<p>דּוֹרֵשׁ פֶּטֶר / רֶחֶם, מַרְבֵּה הַמִּשְׂרָה</p>
<p>מָדוֹן פּוֹטֵר / לְאוֹיְבָיו חִישׁ בִּסְעָרָה</p>
<p>פַּחִים יַמְטֵר / וּמִמְּזָרִים קָרָה</p>
<p>נוֹקֵם נוֹטֵר / פִּסְלָם בּוּז וְלַעֲגָה.</p>
<p>עַל מַה</p>
</blockquote>
<blockquote>
<p>אֵל לָהּ כַּתֵּר / בֹּשֶׂם וּפִנַּת וַרְדָּהּ</p>
<p>וּבְנֵה מֵחֶתֶר / בֵּיתְךָ נָאוֶה, וּרְדֵה</p>
<p>עוֹף הַמְּנַתֵּר / עַל אֶרֶץ סְחֹב וּרְדֵה</p>
<p>אוֹתוֹ בַּתֵּר / וּלְנַפְשׁוֹ הָעֲנֻגָּה.</p>
<p>עַל מַה</p>
</blockquote>
<blockquote>
<p>חָזָק הַתֵּר / הָעִיר כְּלִילַת יֹפִי</p>
<p>צִיר מִסְתַּתֵּר / יַעְצֹר בְּעַם אַלּוּפִי</p>
<p>שִׁירָה הַעְתֵּר / כְּצוּף עוּגָב צִפְצוּפִי</p>
<p>עוֹלַת הַקְטֵר / יוֹבִילוּ שַׁי חֲנִינָה.</p>
<p>עַל מַה</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42063">https://benyehuda.org/read/42063</a></div></body>