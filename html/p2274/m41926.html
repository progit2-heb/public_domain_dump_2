<h1>עֶזְרִי וּמָגִנִּי</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה ח׳זק. לחן: בינם בינם כאני.</p>
<blockquote>
</blockquote>
<blockquote>
<p>עֶזְרִי וּמָגִנִּי</p>
<p>שׁוּב בְּנֵה אַרְמוֹנִי</p>
<p>גַּם תִּקְבֹּץ מַחֲנִי, עַם נָבָר</p>
<p>בְּגִיל לִמְכוֹנִי.</p>
</blockquote>
<blockquote>
<p>בְּהַבִּיטִי אוֹיְבִי</p>
<p>אָחוּז בְּעִיר צְבִי</p>
<p>חַם לִבִּי בְקִרְבִּי, וְנִשְׁבָּר</p>
<p>נִחַר גְּרוֹנִי.</p>
</blockquote>
<blockquote>
<p>דֹּב אוֹרֵב כִּי חָזָה</p>
<p>שָׁמֵן, וְשֶׂה רָזָה</p>
<p>קָם דְּבַר אֵל בָּזָה, וְעָבַר</p>
<p>וַיִּשְׂטְמֵנִי.</p>
</blockquote>
<blockquote>
<p>אֵל דָּגוּל מֵרְבָבָה</p>
<p>אֵלְכָה וְאָשׁוּבָה</p>
<p>לְעִיר נֶעֱזָבָה, כַּמִּדְבָּר</p>
<p>וּתְנַחֲמֵנִי.</p>
</blockquote>
<blockquote>
<p>לָךְ דּוּמִיָּה נַפְשִׁי</p>
<p>יִכּוֹן בַּיִת שְׁלִישִׁי</p>
<p>עַל יַד רֹאשׁ שָׁלִישִׁי, יִתְגַּבָּר</p>
<p>תִּרְאֶינָה עֵינִי.</p>
</blockquote>
<blockquote>
<p>הָקֵם, חַי, מַאֲמָר</p>
<p>יֵין טוֹב הַמְשֻׁמָּר</p>
<p>יִפְרַח סוּת כְּתָמָר, פִּסַּת בָּר</p>
<p>תָּכִין דְּגָנִי.</p>
</blockquote>
<blockquote>
<p>חָזָק, אַחֲרִיתִי</p>
<p>תֵּיטִיב מֵרֵאשִׁיתִי</p>
<p>תִּכּוֹן תְּפִלָּתִי, גַּם דְּבַר</p>
<p>פִּי וְהֶגְיוֹנִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41926">https://benyehuda.org/read/41926</a></div></body>