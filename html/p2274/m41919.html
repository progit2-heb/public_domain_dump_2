<h1>עָלַץ לִבִּי</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדיה.</p>
<blockquote>
</blockquote>
<blockquote>
<p>עָלַץ לִבִּי / בָּךְ מִשְׂגַּבִּי / וּשְׁבָחַי</p>
<p>בְּקוֹל זִמְרָה / אֲזַמְּרָה / עִם אַחַי</p>
<p>עִם אַחַי</p>
<p>חַי אֱלֹהִים חַי.</p>
</blockquote>
<blockquote>
<p>בְּכָל לִבִּי / דְרַשְׁתִּיךָ / מוֹרִישָׁם</p>
<p>מְקוֹם מִשְׁכַּן / כְּבוֹדֶךָ / בְּרֹאשָׁם</p>
<p>בְּרֹאשָׁם</p>
<p>שָׁם יְיָ שָׁם.</p>
</blockquote>
<blockquote>
<p>דְּרָכֶיךָ / הוֹדִיעֵנִי / וּלְאַט</p>
<p>תְּנַהֵל, צוּר / אֶת עַם עָנִי / וְלִי הַט</p>
<p>וְלִי הַט</p>
<p>הַט אָזְנֶיךָ הַט.</p>
</blockquote>
<blockquote>
<p>יְפֵה נוֹף עִיר / צִיּוֹן תִּבְנֶה / וְתִגְדֹּר</p>
<p>סֻכַּת דָּוִד / תָּקִים לִשְׁנֵי / דוֹר וָדוֹר</p>
<p>דוֹר וָדוֹר</p>
<p>דּוֹר יְשָׁרִים דּוֹר.</p>
</blockquote>
<blockquote>
<p>הַטֵּה שָׁלוֹם / לְעַבְדֶּךָ / כְּמֵי גַל</p>
<p>וְאַבִּיטָה / נִפְלְאוֹתֶיךָ / עֵינַי גַּל</p>
<p>עֵינַי גַּל</p>
<p>גַּל כְּבוֹדִי גַל.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41919">https://benyehuda.org/read/41919</a></div></body>