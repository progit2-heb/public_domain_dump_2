<h1>עֲטֶרֶת פָּז</h1>
עבדאללה חנין
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: עבדאללה. מנגינה: תורכי חוסיני</p>
<blockquote>
</blockquote>
<blockquote>
<p>עֲטֶרֶת פָּז תָּשִׁית / לְרֹאשׁ קָצִינִי, דּוֹדִי</p>
<p>גּוֹאֲלִי מֵרֵאשִׁית / עוֹלָם תַּנְחֵנִי, דּוֹדִי</p>
<p>אֶת נַפְשִׁי מִצַּר לַחָפְשִׁית / מַהֵר פְּדֵנִי.</p>
<p>חַי, אָז בְרִנָּה, בּוֹא יָבוֹא נָא</p>
<p>אֲהַלְּלָה, אֲהַלְּלָה</p>
<p>חַי, בְּשִׁיר רְנָנִי</p>
<p>בְּשִׁיר רְנָנִי.</p>
</blockquote>
<blockquote>
<p>בְּתוֹךְ נַפְשִׁי צִירִים / אָנָּא רְפָא אֵל, דוֹדִי</p>
<p>כִּרְפוּאַת אַב הוֹרִים / עַל יַד רְפָאֵל, דוֹדִי</p>
<p>וּבְקוֹל נָעִים, שִׁיר הַשִּׁירִים / תָּרֹן לְשׁוֹנִי.</p>
<p>חַי אָז</p>
</blockquote>
<blockquote>
<p>דּוֹרֵשׁ טוֹב צִיר נֶאֱמָן / הוּא אֵלִיָּהוּ, דּוֹדִי</p>
<p>מְבַשֵּׂר טוֹב לִזְמָן / נָדָב אָבִי הוּא, דּוֹדִי</p>
<p>יְגַלֶּה עֵת קֵץ הַנִּטְמָן / תִּרְאֶינָה עֵינִי.</p>
<p>חַי אָז</p>
</blockquote>
<blockquote>
<p>אֵל חַי יָבֹא שִׁילֹה, / שֵׁבֶט מִיהוּדָה, דּוֹדִי</p>
<p>יִשְׁמַע תּוֹךְ אָהֳלוֹ / מִזְמוֹר לְתוֹדָה, דּוֹדִי</p>
<p>יוֹבִילוּ מְלָכִים שַׁי לוֹ / עַבְדֵי אֲדוֹנִי.</p>
<p>חַי אָז</p>
</blockquote>
<blockquote>
<p>לְהַשְׁקוֹתָם פּוֹרִיָּה / יַיִן וְחָלָב, דּוֹדִי</p>
<p>לְהַרְבּוֹתָם רִבְיָה / צַחוּ מֵחָלָב, דּוֹדִי</p>
<p>וּמִרְעֶה טּוֹב עִיר צְבִיָּה / תִּרְעֶה אֶת צֹאנִי.</p>
<p>חַי אָז</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42065">https://benyehuda.org/read/42065</a></div></body>