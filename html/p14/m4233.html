<h1>[חֹל-טֻמאָה וְצַלמָוֶת בְּעִיר עַתִּיקָה]</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חֹל-טֻמאָה וְצַלמָוֶת בְּעִיר עַתִּיקָה.</p>
<p>קֹדֶשׁ, טֹהַר וָזֹהַר בָּרוֹם.</p>
<p>הֶחָצֵר כַּבְּאֵר בְּמִדבָּר עֲמֻקָּה,</p>
<p>שָׁמַיִם מִמַּעַל תְּהוֹם.
וְעוֹשֶׂה לְהָטָיו לֵיל-סְתָיו כְּרַב מָג,</p>
<p>אוֹר-יָרֵחַ פָּרֹכֶת-זָהָב,</p>
<p>וַאֲנִי הַשֹּוֹמֵר מִתהַלֵּך אַט בַּגַּג</p>
<p>וְסוֹעֶרֶת נַפשִׁי אֱלֵי קְרָב.
מַה יִטמֹן בְּחֻבּוֹ, מַה יֵּלֵד יוֹם-מָחָר?</p>
<p>הַאֶגבַּר אוֹ יוּכַל לִי שָׂטָן?</p>
<p>אֱלֹהֵי וְעַמִּי! לֹא אֶטֹּשׁ הַמִּשׁמָר;</p>
<p>בִּי נִשׁבַּעְתִּי: הֲרֵינִי מוּכָן.</p>
</blockquote>
<p>תרצ"ד</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4233">https://benyehuda.org/read/4233</a></div></body>