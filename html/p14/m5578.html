<h1>עַל הַר גָּבוֹהַּ</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל הַר גָּבוֹהַּ בֵּין מִדבָּר וָיָם,</p>
<p>בֵּין יְשִׁימוֹן בְּרֵאשׁית לְדוּמִיַּת הַנֵּצַח,</p>
<p>בְּעִיר-הָאֱלֹהִים בָּנָה לוֹ עַם-עוֹלָם</p>
<p>מִקדַּשׁ אֱמֶת שֶׁלֹּא יָמוּט לָנֶצַח.
וְקֹדֶשׁ-קָדָשִׁים שֶׁל הַמִּקדָּשׁ –</p>
<p>תּוֹרָה-שַׁלהֶבֶת-יָהּ כְּנֵּר תָּמִיד</p>
<p>צַלמָוֶת הַגָּלוּת תָּפִיץ בְּאוֹר חָדָשׁ,</p>
<p>תּוֹבִיל אֶל אֶרֶץ הֶעָבָר וְהֶעָתִיד.
וּבשׁוּב ד' אֶת שִׁיבַת צִיּוֹן</p>
<p>כְּעַמּוּד אֵשׁ תָּאִיר הַמִּכלָלָה,</p>
<p>וּרבָבוֹת תִּשׁאַבְנָה בְּשָׂשׂוֹן</p>
<p>מִמַּעיָן הַמִּתגַּבֵּר שֶׁל הַתְּחִיָּה.
וּתבַשֵּׂר הַמִּכלָלָה מֵעַל הָהָר</p>
<p>דְּבַר אֱלֹהִים חַיִּים לְעַם הַנְּבִיאִים,</p>
<p>שֶׁבְּמִדבַּר גּוֹלָה תָּמִיד כִּסנֶה בָּעָר</p>
<p>וְלֹא אֻכַּל בְּאֵשׁ הַיִסּוּרִים.
וְהָיְתָה הַמִּכלָלָה מִשׁכַּן שְׁכִינָה,</p>
<p>בֵּית-הַיּוֹצֵר לְרוּחַ הָאֻמָּה,</p>
<p>בּוֹ יִוָּצְרוּ בִּימֵי הַגְּאֻלָּה</p>
<p>פֻּלחַן הַדְּרוֹר וְדַת הַיצִירָה.
וְתִתגַּשֵּׁם בְּעֶזרַת הַשֵּׁם וּבִמהֵרָה</p>
<p>הַנְּבוּאָה אֲשֶׁר שָׁמַע מִפִּי שָׁמַיִם</p>
<p>בֶּן-אָמוֹץ כִּי מִצִּיּוֹן תֵּצֵא תּוֹרָה</p>
<p>וּדבַר ד' מִירוּשָׁלַיִם.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5578">https://benyehuda.org/read/5578</a></div></body>