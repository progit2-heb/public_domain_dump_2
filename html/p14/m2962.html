<h1>הַשְּׁבוּעָה</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֲרֵינִי נִשׁבָּע שְׁבוּעַת-אֱמוּנִים</p>
<p>לַמּוֹלֶדֶת, לָעָם, לַחֵרוּת.</p>
<p>נִשׁבָּע לְהַקרִיב הַמַּצפּוּן, הַחַיִּים,</p>
<p>לְצַיֵּית, וְלִלחֹם, וְלָמוּת!
לֹא לָשׁוּב וְלִצפֹּר, לֹא לִבגֹּד, לֹא לִנטשׁ,</p>
<p>בְּמחתֶּרֶת, צִינוֹק וְחָזִית.</p>
<p>כָּל חַיַּי לַעֲמֹד עַל מִשׁמַר הַקָּדוֹשׁ</p>
<p>לְחַיֵּי הָאֻמָּה בֶּעָתִיד.
בְּדָמִי עַל אַדמַת יִשׂרָאֵל לְהָגֵן;</p>
<p>בְּחַיַּי – עַל חַיֵּי יִשׁרָאֵל;</p>
<p>וּשְׁמוֹ לְקַדֵּשׁ בַּגּוֹיִים. כֹּה יִתֵּן,</p>
<p>כֹּה יוֹסִיף לִי שׁוֹמֵר-יִשׂרָאֵל!
וּבְצוֹק הָעִתִּים, אִם אֶבגֹּד בְּאֶחָי,</p>
<p>אִם אֶשׁכַּח וְאָפַר בְּרִיתִי,</p>
<p>כִּמצֹרָע, כְּמֵת חַי נָא אֱהִי בְּחַיַּי,</p>
<p>וְאָרוּר נָא אֳהִי בְּמוֹתִי!
וַהֲרֵינִי נִשׁבָּע שְׁבוּעַת-אֱמוּנִים</p>
<p>לַמּוֹלֶדֶת, לָעָם, לַחֵרוּת.</p>
<p>נִשׁבָּע לְהַקרִיב הַמַּצפּוּן, הַחַיִּים,</p>
<p>לְצַיֵּית, וְלִלחֹם, וְלָמוּת!</p>
</blockquote>
<p>סיון תרצ"ד</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2962">https://benyehuda.org/read/2962</a></div></body>