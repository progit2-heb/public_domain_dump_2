<h1>[כְּאָבִי שֶׁיִּשָּׂא בְּיִראָה אֶת תִּיקוֹ]</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<p>לְאָבִי ז"ל</p>
<blockquote>
<p>כְּאָבִי שֶׁיִּשָּׂא בְּיִראָה אֶת תִּיקוֹ</p>
<p>עִם טַלִּית בְּשַׁבָּת אֶל בֵּית-תְּפִלָּתוֹ,
כֵּן אֶשָּׂא בְּתִיקִי אֶקדָּחִים קְדוֹשִׁים</p>
<p>לְ“עַרבִּית”-הַבַּרזֶל – עִם מִניַן–חֲדָשִׁים.
כְּאִמִּי שֶׁתַּדלִיק עֶרֶב-חַג הַנֵּרוֹת</p>
<p>כֵּן אַדלִיק מְנוֹרָה לְנוֹרָא-תְהִלּוֹת.
כְּרַבִּי שֶׁהוֹרַנִי לִקרֹא בַּתּוֹרָה</p>
<p>אֲלַמֵּד חֲנִיכַי: “תְּפֹס שֶׁק!” “בֶּרֶך כְּרָע!”
כִּי יֵשׁ דַּת-גְּאֻלָּה – דַּת מִלחֶמֶת-שִׁחרוּר.</p>
<p>הַמּוֹדֶה בָּהּ - בָּרוּך; הַכּוֹפֵר בָּהּ - אָרוּר.</p>
</blockquote>
<p>תרצ"ה</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4563">https://benyehuda.org/read/4563</a></div></body>