<h1>פוּסחָה</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מֶרחַב-הַשָּׁמַיִם וְרוּחַ-הַיָּם</p>
<p>הִסעִירוּ הַנֶּפֶשׁ, הִבעִירוּ הַדָּם</p>
<p>מֶרחַב-הַשָּׁמַיִם וְרוּחַ-הַיָּם</p>
<p>רִמּוּנִי – עָשׂוּנִי חָפשִׁי בָּאָדָם.</p>
<p>פָּרַשׂתִּי כַּנפֵי הַיָּדַיִם לַיָּם,</p>
<p>אֶל לֵב-הַשָּׁמַיִם נָשָׂאתִי רֹאשׁ רָם.
הַכֶּלֶא, חֲדַר-תְּלִיָּה, הַתַּמָאם,</p>
<p>אֲסִירִים וְחוֹמוֹת – נֶעֶלמוּ וְאֵינָם.
אַך פֶּתַע שׁוֹטֵר מְצָעֵק מֵאָחוֹר</p>
<p>הִצלִיף עַל אָזנִי בִּקרִיאָה “לַחֲזֹר”.
חָשַׁך אוֹר-שָׁמַים, כָּלָה רוּחַ-יָם;</p>
<p>לְשַׁעַר-הַכֶּלֶא עוֹלֶה צֹאן-אָדָם.
הַנֶּפֶשׁ סוֹעֶרֶת, בּוֹעֵר עוֹד הַדָּם.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1827">https://benyehuda.org/read/1827</a></div></body>