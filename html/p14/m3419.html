<h1>בַּקַּיִץ - מֵחֹרֶב חָרוּ עַצמוֹתֵינוּ</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<p>לר.</p>
<blockquote>
<p>בַּקַּיִץ - מֵחֹרֶב חָרוּ עַצמוֹתֵינוּ.</p>
<p>בַּחֹרֶף – דָּמֵנוּ קָפָא מִצִנָּה.</p>
<p>תָּמִיד, עַל כָּל צַעַד וָשַׁעַל, דַּרכֵּנוּ</p>
<p>תָּצֵל בְּכַנפֵי קַדרוּתָהּ סַכָּנָה:
בַּחֹם הַצּוֹרֵב, בַּמַּרתֵּף עֵת נִדבֶּקֶת</p>
<p>חֻלצָה אֶל הַגֵּו וְלָשׁוֹן אֶל הַחֵך,</p>
<p>כַּף-יָד אֶת יָדִית-הָאֶקדָּח מְהַדֶּקֶת,</p>
<p>קוֹפֵאת בַּעֲוִית וְהַפֶּה מְחַיֵּך;
בְּגֶשֶׁם שׁוֹטֵף, בְּסִמטָה מְזֹהֶמֶת,</p>
<p>עֵת קֹר הַיָּדַיִם מַגלִיד נְפוּחוֹת,</p>
<p>מַזכֶּרֶת-מֹשֶׁה מְעֻפֶּשֶׁת נִרדֶּמֶת,</p>
<p>וְאָנוּ עֵרִים בַּחוּצוֹת עַד חֲצוֹת;
נִישַׁן בַּגִּיוּס עַל רִצפָּה מְטֻנֶּפֶת,</p>
<p>נֹאכַל נֹקֶף-זַיִת וּפַת יְבֵשָׁה;</p>
<p>נִשׁמֹר יוֹם וָלֵיל בֵּית-כְּנֶסֶת וָרֶפֶת,</p>
<p>זְהַב-הַמֵּתִים, מְלוּנָה בְּמִקשָׁה.
נֵעָלֵם עֵת עָבִים יַעַברוּ וְהַשֶּׁמֶשׁ</p>
<p>תִּזרַח וְיַחבִּיא אֶת נִשׁקוֹ גַּם הַצָּר,</p>
<p>נְכוֹנִים לְסַכֵּן אֶת נַפשֵׁנוּ כְּאֶמֶשׁ,</p>
<p>לְהָגֵן וְלָמוּת עַל אַחֵינוּ מָחָר.</p>
</blockquote>
<p>ניסן תרצ"ד</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3419">https://benyehuda.org/read/3419</a></div></body>