<h1>[אם החיים את]</h1>
אברהם שטרן
<body align="right" dir="rtl"><div align="right" dir="rtl"><!DOCTYPE html>
<body>
<p>לַאֲחוֹתֵנוּ בַּשׁוּרָה</p>
<blockquote>
<p>אֵם הַחַיִּים אַתּ, אֵם הַמָּוֵת.</p>
<p>אַתּ אַהֲבָה וְאַתּ שִׂנאָה.</p>
<p>בְּיוֹם-קְרָב, בְּלֵיל-צַלמָוֶת</p>
<p>אִתָּנוּ אַתּ בַּסַּכָּנָה.
גָּבַר אוֹיֵב – חַרְבֵּך גָּבָרָה,</p>
<p>אַתּ יְהוּדִית, יָעֵל, שָׂרָה.</p>
<p>שָׁוא יַד-תַּליָן גַּוָהּ יִסָּרָה,</p>
<p>בְּכַדּוּרָהּ סוֹדָהּ נוֹרָה.
חָיֹה הַשׂכִּילִי כּבַת-נִילִי,</p>
<p>לָחֹם ומוּת מוֹת-גְּבוּרָה.</p>
<p>נָבָל חַבָּל חָלָל הַפִּילִי</p>
<p>כְּהוֹלוֹפֶרנֶשׂ וְסִיסְרָא.
לְתַחֲנוּן, דִּמְעָה – אֵין שַׁחַר,</p>
<p>בְּנִּקמָתֵךְ הַתַּנחוּמִים.</p>
<p>בָּרוּךְ חָרוֹן, כְּשָׁלַח יַך עָר,</p>
<p>וַאֲרוּרִים הָרַחֲמִים.
אִם לַחַיִים וְאִם לַמָּוֶת</p>
<p>אִתָּנוּ אַתּ לְאֵל קַנָּא.</p>
<p>שְּׂאִי שָׁלוֹם בְּלֵיל-קְרָב, עֵת</p>
<p>חַרבּוֹ יָרִיק מִנְּדָנָהּ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7010">https://benyehuda.org/read/7010</a></div></body>