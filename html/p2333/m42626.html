<h1>מִפִּי אֵל</h1>
אברהם ברוך מני
<body align="right" dir="rtl"><div align="right" dir="rtl"><!DOCTYPE html>
<body>
<p>לחתונת אחי יצחק מלכיאל עם הכלה הכלולה חנה כאתון. סימן: מלכיאל.</p>
<blockquote>
</blockquote>
<blockquote>
<p>מִפִּי אֵל, מִפִּי אֵל,</p>
<p>יִתְבָּרֵךְ מַלְכִּיאֵל.</p>
</blockquote>
<blockquote>
<p>מֵעַל הַרֲרֵי חֶבְרוֹן</p>
<p>חָתָן נָעִים רֹן יָרֹן</p>
<p>וְלַחֲבַצֶּלֶת שָׁרוֹן</p>
<p>לְהֵטִיב הַשַּׂר שׁוֹאֵל.</p>
</blockquote>
<blockquote>
<p>לִיפִי אוֹר הַנֶּעֱרָב</p>
<p>כְּמוֹ מוֹצֵא שָׁלָל רַב</p>
<p>יֵלֵךְ נָא הָלֹךְ וְקָרַב</p>
<p>יָשִׂישׂ אֶל אוֹר כִּי יָהֵל.</p>
</blockquote>
<blockquote>
<p>כַּלַּת הַחֵן שִׁמְעִי נָא</p>
<p>לָהּ יֹאמַר בְּגִיל וְרִנָּה</p>
<p>אָנֹכִי מִמֵּךְ חַנָּה</p>
<p>שְׁאֵלָה אַחַת שׁוֹאֵל.</p>
</blockquote>
<blockquote>
<p>יָפָה תָגִיל בִּרְעָדָה</p>
<p>גַּם תֵּבוֹשׁ מֵחֲמוּדָהּ</p>
<p>לִבָּהּ יִדְפֹּק אֶל דּוֹדָהּ</p>
<p>הַמַּלְאָךְ הַגּוֹאֵל.</p>
</blockquote>
<blockquote>
<p>אָנָּא בָּרֵךְ הַמַּחְבֶּרֶת</p>
<p>בִּיפִי הוֹד וְתִפְאֶרֶת</p>
<p>תָּמִיד תְּהִי נִשְׁמֶרֶת</p>
<p>עַד בֹּא לְצִיּוֹן גּוֹאֵל.</p>
</blockquote>
<blockquote>
<p>לָעַד דּוֹרִים יִשְׂמָחוּ</p>
<p>יָצִיצוּ וְיִפְרָחוּ</p>
<p>וְכַשֶּׁמֶשׁ יִזְרָחוּ</p>
<p>חַנָּה וּמַלְכִּיאֵל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42626">https://benyehuda.org/read/42626</a></div></body>