<h1>מַה מְּאֹד</h1>
אברהם ברוך מני
<body align="right" dir="rtl"><div align="right" dir="rtl"><!DOCTYPE html>
<body>
<p>רבות מחשבות בלב איש ועצת ה׳ היא תקום</p>
<blockquote>
</blockquote>
<blockquote>
<p>מַה מְּאֹד בֶּן חֲלוֹף מַחְשְׁבוֹתֶיךָ רַבּוּ</p>
<p>וְאוֹפַנֵּי שַׂרְעַף עָלֶיךָ יָסֹבּוּ</p>
<p>יֶהֱמוּ יִגְעֲשׁוּ בְאֵין מַרְגּוֹעַ לָמוֹ</p>
<p>לְגַלִּים הֵמָּה וְאַתָּה טוֹבֵעַ בָּמוֹ.</p>
</blockquote>
<blockquote>
<p>קְצוֹת אֶרֶץ כְּאֶבֶן אוֹתְךָ יְקַלְּעוּ</p>
<p>גַּם אֶל רוֹם שְׁחָקִים יֹאמְרוּ כִּי יִרְקְעוּ</p>
<p>בְּרֶסֶן מַתְעֶה יִמְשְׁכוּךָ וְלֹא יָחוּסוּ</p>
<p>כִּי לְהִתְעוֹלֵל בְּךָ כְּנֶשֶׁר יָטוּשׁוּ.</p>
</blockquote>
<blockquote>
<p>מַה תֶּחֱזֶה לְתַלְפִּיּוֹת מִגְדָּל וְצָרִיחַ</p>
<p>מְאֻבָּק, הַר תָּלוּל, נִבְעֶה מִפִּיחַ</p>
<p>מַה בְּאָזְנְךָ דִּמְיוֹן יִלְחַשׁ כִּי מָלַכְתָּ</p>
<p>אֵיךְ לְאָחוֹר תַּחֲשֹׁב דָּבָר לֹא יָדַעְתָּ.</p>
</blockquote>
<blockquote>
<p>הוֹי עַד מָתַי תִּשְׁתַּכֵּר וְלֹא מִיַּיִן</p>
<p>הַבִּיטָה וּרְאֵה, מַהֵר פְּקַח נָא עַיִן</p>
<p>וּמַה אָמְנָם הֲבָלִים אֵלֶּה יָפִיחוּ</p>
<p>וְנַחֲלֵי שָׁוְא וָרִיק מֵאָפַע יָגִיחוּ.</p>
</blockquote>
<blockquote>
<p>אֶל אֵל עִזּוּז יְהָבְךָ הֲלֹא תַשְׁלִיכָה</p>
<p>וְעַל כָּל מִפְעָלֶיךָ אוֹתוֹ הַמְלִיכָה</p>
<p>בִּרְבוֹת מַחְשְׁבוֹתֶיךָ אָץ תְּהִי לָמָּה</p>
<p>וְאַךְ עֲצַת ה׳ לָעַד הִיא קָמָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42567">https://benyehuda.org/read/42567</a></div></body>