<h1>עוֹפְפִי נַפְשִׁי</h1>
אברהם ברוך מני
<body align="right" dir="rtl"><div align="right" dir="rtl"><!DOCTYPE html>
<body>
<p>שירי ידידות. אשירה נא לדודי.</p>
<blockquote>
<p>עוֹפְפִי נַפְשִׁי מֶרְחַב תֵּבֵל וְתוּרִי</p>
<p>לִקְצוֹת אֶרֶץ דְּאִי רְאִי פְנִימָה וְחוּצָה</p>
<p>דִּרְכִי עַל בֳּמָתֵי חֵקֶר וְשׁוּרִי</p>
<p>הֲיֵשׁ כְּדוֹדִי כָּל נֹעַם לוֹ יָרוּצָה?</p>
<p>אָרוּצָה.</p>
<p>נַפְשִׁי לַעֲשׂוֹת חֶפְצִי עַתָּה קָמָה</p>
<p>אִמְרִי הַבְּמִזְרָח זָרַח שֵׂכֶל כְּשִׂכְלוֹ</p>
<p>הַאִם עֶלֶם לְנַפְשׁוֹ חֲכָמָה מְאֹד רָמָה</p>
<p>אוֹ נַעַר בְּסֻלַּם אַהְבַת אֵל עָלָה עָלֹה?</p>
<p>לֹא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42621">https://benyehuda.org/read/42621</a></div></body>