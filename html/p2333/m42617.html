<h1>יְפַת עַיִן</h1>
אברהם ברוך מני
<body align="right" dir="rtl"><div align="right" dir="rtl"><!DOCTYPE html>
<body>
<p>מאחי הר״א ברוך נ״ע. סימן: יצחק</p>
<blockquote>
<p>יְפַת עַיִן וְגַם מֵצַח</p>
<p>חִצֵּי עַפְעַפַּיִךְ רֶצַח</p>
<p>רֶצַח וְגַם חַיֵּי נֵצַח</p>
<p>יַחַד בְּיָדֵךְ נִתְּנוּ.</p>
<p>צְבִיָּה אֵלַי הַבִּיטִי</p>
<p>מַהֵר יָדֵךְ לִי הוֹשִׁיטִי</p>
<p>הַרְגִּיעִי נַפְשִׁי תַשְׁקִיטִי</p>
<p>אַל חֲמֻדַּיִךְ יִזְקְנוּ.</p>
<p>חֹרֶף בֵּיתָה יָבִיא גֶבֶר</p>
<p>קַיִץ חוּצָה אֶל כָּל עֵבֶר</p>
<p>אַךְ אֲנִי שׁוֹלָל, הוֹי שֶׁבֶר,</p>
<p>אָן אֵלֵךְ, שַׂרְעַפַּי אָנוּ.</p>
<p>קוּמִי רַעְיָה הֲבִיאִינִי</p>
<p>תּוֹךְ חֲדָרַיִךְ תַּנְחִינִי</p>
<p>אַל גְּעָרָה תַשְׁמִיעִינִי</p>
<p>אַל תַּחֲנוּנַי יִקְטְנוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42617">https://benyehuda.org/read/42617</a></div></body>