<h1>עַל כֵּס מִשְׁפָּט</h1>
אברהם ברוך מני
<body align="right" dir="rtl"><div align="right" dir="rtl"><!DOCTYPE html>
<body>
<p>בית דין הצדק או צדק ומשפט לגמר למודי הלכות דינים</p>
<blockquote>
</blockquote>
<blockquote>
<p>עַל כֵּס מִשְׁפָּט הִתְנַשֵּׂא בְיָפְיְךָ צֶדֶק</p>
<p>וְעִם אֱמֶת בְּחִירָתְךָ חַזֵּק כָּל בֶּדֶק</p>
<p>וּבְזֹךְ מִלֶּיךָ מִפְּנִינִים יָקְרוּ</p>
<p>הֲדֹךְ בְּנֵי עַוְלָה מִדְּרָכֶיךָ סָרוּ.</p>
</blockquote>
<blockquote>
<p>זֹךְ מִלֶּיךָ, רוֹזְנֵי פֶלֶךְ יִשְׁמָעוּ</p>
</blockquote>
<blockquote>
<p>וּכְפֶלֶךְ עֹשְׁקֵי דַלִּים (כל) יוּקָעוּ</p>
</blockquote>
<blockquote>
<p>בַּתֵּק בְּעֹז חַרְבְּךָ כָּל יָשֵׁן בְּחֵיק פֶּשַׁע</p>
<p>וּבְצֵל בַּחוּנֶיךָ יַחְסוּ רְצוּעֵי רֶשַׁע.</p>
</blockquote>
<blockquote>
<p>אַשְׁרֵי אֲנָשֶׁיךָ שׁוֹמְרֵי מִשְׁמֶרֶת</p>
<p>אַשְׁרֵי רַבָּן יַעֲקֹב גִּבּוֹר הֶחָיִל</p>
<p>יוֹסֵף וּמֹשֶׁה, בִּי, יְמִינָם לֹא תֵלַהּ.</p>
</blockquote>
<blockquote>
<p>אַשְׁרֵי כֹהֲנֶיךָ יִקְרֵי תִּפְאֶרֶת</p>
<p>וְיֶתֶר דּוֹפְקֵי דְלָתֶיךָ יוֹמָם וָלַיִל</p>
<p>לִי הַאֲצֵל אֵל, מִזִּיו כְּבוֹדָם סֶלָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42632">https://benyehuda.org/read/42632</a></div></body>