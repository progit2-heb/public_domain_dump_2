<h1>משל יח: עֹרֵב וְכִבְשָׂה</h1>
ברכיה הנקדן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא תַחֲלִיף אֵת אֲשֶׁר לְךָ / טֶרֶם יָבֹא אַחֵר בְּגוֹרָלְךָ</p>
<p>עֹרֵב יָשַׁב עַל גַּב כִּבְשָׂה / שִׁמְעוּ נָא אֶת
אֲשֶׁר עָשָׂה / מָשַׁךְ וּמָרַט הַצֶּמֶר / מֵעַל צַוָּארָהּ, וַתֹּאמֶר /
עֹרֵב הִפָּרֵד נָא מֵעָלַי / וּשְׁמַע אֲמָרַי וּמִלַּי / וְכֵן תַּעֲשֶׂה
אִם יֵשׁ לְךָ לֵב / לֵךְ וָשֵׁב עַל גַּבֵּי כֶלֶב / וּמְרֹט מֵעַל
גַּבּוֹ צַמְרוֹ / וְלֹא תַשְׁאִיר לוֹ רַק אֶת עוֹרוֹ / וַיֹּאמֶר
הָעֹרֵב: לֹא כָּךְ / כִּי תִיעָצֵנִי לְפִי דַרְכָּךְ / צַמְרֵךְ רִאשׁוֹן
מְצָאתִיהָ / פֹּה אֵשֵׁב כִּי אִוִּיתִיהָ / טוֹבָה עֲצָתִי מֵעֲצָתֵךְ /
בַּכֶּלֶב לֹא אַחֲלִיף וְלֹא אָמִיר אוֹתֵךְ.</p>
<p>וְהַמָּשָׁל קָרוֹב לִי בְחֵךְ / חָתוּל יֹדֵעַ זְקַן מִי
לֹחֵךְ / עֵצָה נוֹתֵן לְלֹא שָׁאַל / פֶּתִי נֶחְשָׁב וְנוֹאָל / כִּי לֹא
נָכוֹן לָתֵת עֵצָה / לָאִישׁ אֲשֶׁר בָּהּ נַפְשׁוֹ קָצָה.</p>
<p>וָאֶשָּׂא מְשָׁלִי:</p>
<p>תְּנָה עֵצָה לְמִי שָׁאֵל / וְאֶלְצָפָן הֱיֵה סִתְרִי</p>
<p>חֲזַק וֶאְמַץ בְּגוֹרָלָךְ / וְלֹא תִמְצָא בְנֵי מֶרִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38079">https://benyehuda.org/read/38079</a></div></body>