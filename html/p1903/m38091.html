<h1>משל ל: שׁוֹר, אֲרִי וְתַיִשׁ</h1>
ברכיה הנקדן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲשֶׁר לוֹ אֹרֵב / יִפְחַד בֹּקֶר וָעֶרֶב</p>
<p>שׁוֹר רָאָה אֲרִי וַיִּבְרַח / כִּי אַחֲרָיו יִשְׁאַג
וְיִנְהֹם וְיִצְרַח / וַיִּתְחַבֵּא בְּאַחַת הַפְּחָתִים / תַּחַת
צַמֶּרֶת הָעֲבוֹתִים / וְהִנֵּה שָׁם תַּיִשׁ נִסְתָּר / מִפַּחַד לִבּוֹ
יֶחֱרַד וְיִתָּר / וַיֹּאמֶר לוֹ הַתַּיִשׁ: לָמָּה תִּפְחַד / הֲלֹא
אֲנִי וְאַתָּה הָיִינוּ בְּעֵדֶר אֶחָד / וַיַּעַן הַשּׁוֹר: כַָּל
הַבְּהֵמוֹת אֲשֶׁר אֶרְאֶה עוֹד חַיִּים / הָיוּ בְעֵינַי כִּשְׁחָלִים
וָאֲרָיִים / וְאִם מְצָאתִיךָ לְבַדְּךָ לֹא פָחַדְתִּי / אַךְ עַתָּה
מִפְּנֵי הָאֲרִי נִצְמַתִּי וְנִבְעַתִּי.</p>
<p>וְהַמָּשָׁל בְּאִישׁ אֲשֶׁר לוֹ אֹרֵב / תָּמִיד יִפְחַד
בֹּקֶר וָעֶרֶב / בְּלֶכְתּוֹ בְּשִׁבְתּוֹ בְּקוּמוֹ וּבְשָׁכְבוֹ / כָּל
אִישׁ וָאִישׁ יַחְשֹׁב כְּאֹיְבוֹ / עַתָּה יֹאמַר אֶהְיֶה נִרְדָּף /
וְרָדַף אֹתוֹ קוֹל עָלֶה נִדָּף.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38091">https://benyehuda.org/read/38091</a></div></body>