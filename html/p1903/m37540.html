<h1>אָמַר רַבִּי בֶּרֶכְיָה</h1>
ברכיה הנקדן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָמַר רַבִּי בֶּרֶכְיָה בֶּן־נַטְרוֹנַאי הַנַּקְדָּן:</p>
<p>לָתֵת לִפְתָאִים עָרְמָה / לְנַעַר דַּעַת וּמְזִמָּה /
רָחַשׁ לִבִּי דָבָר טוֹב / לְהַשְׂבִּיעַ לְבָבוֹת כְּגַן רָטוֹב /
בְּמִשְׁלֵי שֻׁעָלִים וְחַיּוֹת / הֲלֹא הֵמָּה מְשָׁלִים שְׁגוּרִים
בְּפִיּוֹת / כָּל־צֶאֱצָאֵי עֵילוֹם / וּכְבָר בְּסֵפֶר הֶעֱלוּם /
אֲנָשִׁים מִכָּל־הַלְּשׁוֹנוֹת / אַךְ דָּתֵי מִדּוֹתֵיהֶם שׁוֹנוֹת /
כִּי הִגְדַּלְתִּי וְהוֹסַפְתִּי עֲלֵיהֶם / כָּהֶם וְכַיּוֹצֵא בָהֶם /
חֲרוּזִים וְשִׁירִים / מְעֻלָּפִים סַפִּירִים / יִזְכֶּה בָהֶם הַקּוֹרֵא
לְכַמָּה דְבָרִים / נֶחֱמָדִים מִפָּז וּמִפְּנִינִים יְקָרִים /
כַּאֲשֶׁר עֵינֵי רוֹאִים תֶּחֱזֶינָה מֵישָׁרִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37540">https://benyehuda.org/read/37540</a></div></body>