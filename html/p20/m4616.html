<h1>[אל חי בקרבי]</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>מוחרך</p>
<blockquote>
<p>אֵל חַי בְּקִרְבִּי, / בִּשְׁמוֹ יְרַנֵּן לִבִּי.
בַּנְתִּי בְסוֹדִי, / שַׁרְתִּי: אֲנִי הוּא עֵדִי,</p>
<p>יָגֵל כְּבוֹדִי / כִּי פוֹעֲלִי עִמָּדִי,</p>
<p>לָמָּה בְּעוֹדִי / אֶתְעַצְּבָה בִּנְדוֹדִי?</p>
<p>אֶזְכֹּר בְּחֻבִּי / טוּבוֹ, וְסָר כָּל עָצְבִּי.
רוּחַ לְרוּחִי / זִכְרוֹ וְהֶעְצִים כֹּחִי,</p>
<p>הוּא בֵּית מְנוּחִי, / הוּא מִשְׁכְּנוֹת מִבְטַחִי,</p>
<p>אֶדְבַּק בְּגוּחִי, / הוּא בְהָקִיצִי שִׂיחִי,</p>
<p>שַׁחְרִי וְעַרְבִּי / יִתְדַּפְּקוּ מוֹפְתָיו בִּי.
הוֹדוּ לְמוּלִי / שַׁתִּי וְאִם הוּא פֶלִיא,</p>
<p>מִכָּל עֲמָלִי / נַחְתִּי וְהוּא גוֹרָלִי,</p>
<p>מַה יַעֲשֶׂה לִי / נוֹצָר – וְהִנֵּה אֵלִי</p>
<p>קַשְׁתִּי וְחַרְבִּי, / עֻזִּי וְצוּר מִשְׂגַּבִּי.
מִלָּיו בְּדַרְכִּי / כִּי נַעֲלֶה עַל עֶרְכִּי,</p>
<p>וּשְׁמוֹ בְּחָשְׁכִּי / נֵרִי וְצִלּוֹ סֻכִּי,</p>
<p>אֶשַּׁח לְמַלְכִּי – / אֶתְנַשְּׂאָה בּוֹ, עַד כִּי</p>
<p>גַּלְגַּל מְסִבִּי / דַּעְתּוֹ תְּשַׁוֶּה רִכְבִּי.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4616">https://benyehuda.org/read/4616</a></div></body>