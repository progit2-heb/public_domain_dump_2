<h1>[אל בדתך האמרתנו]</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>אהבה</p>
<blockquote>
<p>אֵל בְּדָתָךְ הֶאֱמַרְתָּנוּ, / אַהֲבַת עוֹלָם אֲהַבְתָּנוּ.
בַּעֲלוּ זָרִים עֲבָדֶיךָ,</p>
<p>יִצְעֲקוּ: אַיֵּה חֲסָדֶיךָ?</p>
<p>לַמְנַאְצִים שֵׁם כְּבוֹדֶךָ</p>
<p>לִצְמִיתוּת אֵיךְ מְכַרְתָּנוּ, / אַחֲרֵי מִנּוֹף גְּאַלְתָּנוּ?
רָחֲשׁוּ בָנִים בְּשִׁבְיָמוֹ:</p>
<p>אֵיךְ מְשַׂנְּאִים יִלְעֲגוּ לָמוֹ?</p>
<p>הַלְצַחֶק בָּם יְצַרְתָּמוֹ?</p>
<p>מִלְפָנִים לוּ הֲרַגְתָּנוּ, / כִּי בְלֹא עָם הֶחֱלַפְתָּנוּ.
הַשְׁפֵּל זֵדִים אֲשֶׁר גָּאוּ,</p>
<p>עַד מְאֹד גָּבְרוּ וְנִשָּׂאוּ,</p>
<p>חוֹנְנָה דַלִּים בְּךָ קָרְאוּ!</p>
<p>אֵל, בְּעַבְדוּת אֵיךְ שְׁכַחְתָּנוּ, / אַחֲרֵי טוֹבוֹת גְּמַלְתָּנוּ?
מַה נְּבַקֵשׁ עוֹד בְּזָכְרֵנוּ</p>
<p>אֶת שְׁבוּעָתָךְ לְהוֹרֵינוּ?</p>
<p>נָא זְכֹר חֶסֶד נְעוּרֵינוּ,</p>
<p>אַחֲרֶיךָ אָז בְּלֶכְתֵּנוּ, / כִּי לְבַדֵּנוּ יְדַעְתָּנוּ!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8424">https://benyehuda.org/read/8424</a></div></body>