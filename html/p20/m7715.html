<h1>אִמֲרוֹת אֵל אֲמָרוֹת טְהוֹרוֹת</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִמֲרוֹת אֵל אֲמָרוֹת / טְהוֹרוֹת.
בַּחֲקֹר הָאֱנוֹשׁ בָּם</p>
<p>יִמְצְאוּ, כִּי בְקִרְבָּם</p>
<p>אוֹת, וְחָלַק לְבָבָם –</p>
<p>אִשְּׁרָם אֵל בְּתוֹרוֹת / יְשָׁרוֹת.
רֻשְּׁמוּ עַל סְפָרִים</p>
<p>מַעֲשָׂיו הַיְשָׁרִים,</p>
<p>עַד יְבוֹאוּן אֲחֵרִים –</p>
<p>יֶחֱזוּ עוֹד גְּבוּרוֹת / אֲחֵרוֹת.
הוּא לְמִחְיַת בְּרוּאִים,</p>
<p>הוּא לְמִקְוֵה צְמֵאִים,</p>
<p>הוּא לְמִסְעַד נְכֵאִים,</p>
<p>הוּא לְחוֹמוֹת בְּצוּרוֹת / בַּצָּרוֹת.
מִי יְסוֹבֵב שְׁחָקָיו?</p>
<p>מִי שְׁקָלָיו עֲלֵי קַו?</p>
<p>מִי נְהָגָם בְּחֻקָּיו?</p>
<p>מִי בְאוֹרוֹ מְאוֹרוֹת / מְאִירֹות?
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7715">https://benyehuda.org/read/7715</a></div></body>