<h1>טוּבְךָ אֵל תִּצְפֹּן לְגוֹי</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>טוּבְךָ, אֵל, תִּצְפֹּן לְגוֹי מִכֹּל בְּרִיתוֹ,</p>
<p>וְצוֹפִים דִבְּרוּ כִּי לְטוֹבָה שֵׁרִיתוֹ –</p>
<p>טוֹב אַחֲרִית דָּבָר מֵרֵאשִׁיתוֹ.</p>
<p>טוּבְךָ בַּבֹּקֶר שַׂבַּע אֶת בְּחוּנֶךָ,</p>
<p>יְבָרְכוּנְךָ קְרָבָיו וְלֹא יִשְׁכָּחוּנְךָ;</p>
<p>טוֹב חַסְדְּךָ מֵחַיִּים, שְׂפָתַי יְשַׁבְּחוּנְךָ.</p>
<p>טוּבְךָ רַב תְּגַלֶּה לְבָנִים חֲשׁוּקֶיךָ,</p>
<p>וְאֵלֶיךָ לִקְרֹב יְמַהֲרוּ רְחֵקֶיךָ –</p>
<p>טוֹב אַתָּה וּמֵטִיב, לַמְּדֵנִי חֻקֶּיךָ.</p>
<p>טוּבְךָ הָשִׁיבָה לְתוֹךְ הֵיכָל לִפְנָי,</p>
<p>וּמֶלֶךְ שְׁמוֹ יִנּוֹן אָז יַעֲבֹר לְפָנָי –</p>
<p>טוֹב יָפִיק רָצוֹן מֵיְיָ.</p>
<p>טוּבְךָ מְיַחֵל בֵּן, אֲשֶׁר הוּשַׂם בַּבּוֹר,</p>
<p>עַד תַּשְׁקִיף וְתֵרֶא וּמוֹט עֻלּוֹ תִּשְׁבֹּר –</p>
<p>טוֹב אֶרֶךְ אַפַּיִם מִגִּבּוֹר.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/15023">https://benyehuda.org/read/15023</a></div></body>