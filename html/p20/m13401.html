<h1>אוֹת אֵל גֵּאֶה</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אוֹת אֵל גֵּאֶה / יוֹם יוֹם אֶרְאֶה, / כּוֹנַנְתָּ אֶ-/ רֶץ וַתַּעֲמֹד.</p>
<p>יְיָ מֶלֶךְ, / יְיָ מָלָךְ, / אֲדֹנָי אֱלֹהַי / גָּדַלְתָּ מְאֹד.</p>
<p>בְּקִרְבִּי קְדשִׁי, / אֵיכָה אֶשִׁי / זִכְרוֹ – וְנַפְשִׁי / יוֹדַעַת
מְאׂד!</p>
<p>רוּחֲךָ טוֹבָה / תּוֹרֶה נְתִיבָה / לִי, כִּי רְחָבָה / מִצְוָתְךָ
מְאֹד.
הֵן קָדַמְתָּ, / עַל כֹּל רַמְתָּ, / כּי עָצַמְתָּ / מִמֶּנּוּ מְאׂד.</p>
<p>מַרְאֶה עֵינַי / וּמִשְׁמַע אָזְנַי: / גָּדוֹל אֲדׂנָי / וּמְהֻלָּל
מְאׂד!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13401">https://benyehuda.org/read/13401</a></div></body>