<h1>שיר אהבה</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>צוּרָה הֶחֱיַתְנִי – / אֵיךְ מוֹתִי בְשֶׁלָהּ?
צוּרַת רֹאשׁ אֲהָבִים –</p>
<p>לַהַט עִם כְּרוּבִים</p>
<p>עַל עֵדֶן נְצִיבִים,</p>
<p>כָּכָה רִחֲקַתְנִי / עֵינוֹ מִקְּרֹב לָהּ!
נִמְאָס לֹא מְאַסְתִּיו,</p>
<p>מָה אַעַשׂ? אֲהַבְתִּיו</p>
<p>…………..</p>
<p>כְּשֶׁמֶשׁ לִהֲטַתְנִי / אוֹר עֵינוֹ בְּהִלָּה.
תּוֹסִיף אַהֲבָתוֹ</p>
<p>בִּי עֵת גַּעֲרָתוֹ.</p>
<p>הֵנַע לִי שְׂפָתוֹ,</p>
<p>הִיא הִיא הֶעֱלַתְנִי – / “בַּעְלַת אוֹב” עֱנוּ לָהּ!
עַל צוּרַת לְבָנָה</p>
<p>אֵיךְ תִּשְׁכֹּן עֲנָנָה?</p>
<p>רָמַז לִי וְעָנָה</p>
<p>“שֶׁמֶשׁ שְׁזָפַתְנִי / וָאֶחְסֶה בְצִלָּה”.
מַה תָּקְפּוֹ וְטוּבוֹ,</p>
<p>עַל כִּי אֵל אֲהֵבוֹ!</p>
<p>בַּת קוֹל תַּעֲנֶה בוֹ:</p>
<p>יא צגיר, יא אבני, / ואיש יחבך אללה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6738">https://benyehuda.org/read/6738</a></div></body>