<h1>אֹהֶל רַחֲמֶיךָ נְטִיתוֹ</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>[אהבה]</p>
<blockquote>
<p>אֹהֶל רַחֲמֶיךָ / נְטִיתוֹ לְמִכְסֶה</p>
</blockquote>
<blockquote>
<p>עַל עַם קִדְּמֶךָ / בְּסִינַי בְּנַעְשֶׂה,</p>
</blockquote>
<blockquote>
<p>יִקְרָא אֵל שְׁמֶךָ / כִּי נִפְזַר כְּמוֹ שֶׂה –</p>
</blockquote>
<blockquote>
<p>שׁוֹבְבָה / אֶל כָּבוֹד וְעֶדְנָה בַּת אֲהוּבָה.
בַּת נָדִיב בִּתְהִלּוֹת / כָּל לָשׁוֹן, בְּחוּנָה –</p>
</blockquote>
<blockquote>
<p>אֵי אַהְבַת כְּלוּלוֹת / וּבְרִית הָאֱמוּנָה?</p>
</blockquote>
<blockquote>
<p>נֶחְלֶקֶת גְּבוּלוֹת – / וּבְכָל עַם תְּמוּנָה</p>
</blockquote>
<blockquote>
<p>נִצְּבָה / וּלְךָ לְמָנָה אָהֳלִיבָה.
רַמְתָּ מִמְּעוֹנִי, / סָר כָּל מַחְמַדִּי,</p>
</blockquote>
<blockquote>
<p>עַל מוֹגַי וּמוֹנַי / אֵיךְ אֶשָּׂא לְבַדִּי?</p>
</blockquote>
<blockquote>
<p>כִּי מַלְכוּת שְׁכֵנַי – / כְּאָחִי כְּעַבְדִּי –</p>
</blockquote>
<blockquote>
<p>רָחֲבָה / כֹּה וָכֹה, וְאָנָה עוֹד אֲנִי בָא?
מֶה עָצְמוּ אֲשָׁמַי / לֵאמֹר צַר: יְכָלְתִּיו,</p>
</blockquote>
<blockquote>
<p>אַךְ עֵינַי לְשָׁמַי / עַד קֵץ דּוֹר מְשַׁכְתִּיו.</p>
</blockquote>
<blockquote>
<p>אָשׁוּב לַעֲלוּמַי / וּבְחֵיק דּוֹד אֲהַבְתִּיו</p>
</blockquote>
<blockquote>
<p>אֶשְׁכְּבָה, / מַה יָּפִית וּמַה נָּעַמְתְּ אַהֲבָה.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7586">https://benyehuda.org/read/7586</a></div></body>