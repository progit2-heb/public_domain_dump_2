<h1>[מבשרי אחזך]</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>אופן</p>
<blockquote>
<p>מִבְּשָׂרִי אֶחְזָךְ – וְאַתְּ נֶעְלָם,</p>
<p>אֵין עֲרוֹךְ אֵלֶיךָ, אֲדוֹן עוֹלָם!
אֵל, בְּאֵין קֵץ אֶל מְאוֹרֵהוּ –</p>
<p>אֵיךְ יְהִי הַנֵּבְרָא כְּבוֹרְאֵהוּ?</p>
<p>כֹּל – בְּלִי אֶזְרוֹעַ יְכִילֵהוּ,</p>
<p>לֹא יְכִילוּהוּ מַעֲשָׂיו כֻּלָּם.
בִּקְּרָה נַפְשִׁי דַבְּרוֹתֶיךָ,</p>
<p>כִּי בְטֶרֶם הַכֹּל הֱיוֹתֶךָ,</p>
<p>חַי וְלֹא יִתַּמּוּ שְׁנוֹתֶיךָ,</p>
<p>חֶפְצְךָ עַד לֹא תַּחֲשׁב יִשְׁלָם.
רָאֲתָה בַת עֵינִי שְׂהָדֶיךָ,</p>
<p>שָׁמְעָה אָזְנִי נִיב עֲבָדֶיךָ,</p>
<p>סִפְּרוּ לָנוּ מֵחֲסָדֶיךָ –</p>
<p>יִזְכְּרוּךָ פִּינוּ בְמַהְלָלָם.
מַחֲנוֹת מַלְאָכִים יְחַדֵּשׁוּ</p>
<p>שִׁיר, וְשִׁמְךָ כָּל יוֹם יְקַדֵּשׁוּ:</p>
<p>‘קָדוֹשׁ, קָדוֹשׁ, קָדוֹשׁ’ יְשַׁלֵּשׁוּ,</p>
<p>וְזֶה אֶל זֶה יִתְּנוּ קוֹלָם.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8034">https://benyehuda.org/read/8034</a></div></body>