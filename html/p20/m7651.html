<h1>מוחרך לברכו</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כָּל אֲשֶׁר / יוּכַל לְהִתְרַצּוֹת / אֶל אֵל בְּנָאֳמו –</p>
<p>גַּדְּלוּ / לַיָי אִתִּי / וּנְרוֹמְמָה שְׁמוֹ!
אַחֲלֵי / לִבִּי שֶׁיֶּחְזֶה / שֵׁם אֵל בְּרָאוֹ.</p>
<p>בַּעֲלֵי / לֵב בִּקְּשׁוּ רָזֵי / הַשֵּׁם וּפִלְאוֹ,</p>
<p>יַעֲלֶה / עַל נִיב אִישׁ חוֹזֶה, / ‘אֶהְיֶה’ קְרָאוֹ,</p>
<p>וַעֲלֵי / דָּתוֹ נִכְתַּב: זֶה / זִכְרוֹ וְזֶה שְׁמוֹ.
בּוֹעֲרִים / אֵיךְ לֹא יַכִּירוּ / שֵׁם צוּר יְלָדָם?</p>
<p>סוֹרֲרִים / אֵיךְ לֹא יַיְשִׁירוּ / אֶת מַעֲבָדָם?</p>
<p>סוֹחֲרִים / בִּזְבוּל יָעִירוּ: / אַיֵּה כְבוֹדָם?</p>
<p>אוֹמְרִים / לִבְנֵי אִישׁ: שִׁירוּ / לוֹ, בָּרְכוּ שְׁמוֹ!
רָשְׁמוּ / צוּרוֹת נִפְרָדוּ / חֻקֵּי אֱמוּנוֹת,</p>
<p>עָצְמוּ / עַד לֹא יֻגָּדוּ, / וּבְרֹב תְּבוּנוֹת</p>
<p>חָכְמוּ, / כִּי בָם יֻלָּדוּ / כָּל הַתְּמוּנוֹת –</p>
<p>יִנְאֲמוּ / זֶה לָזֶה: הוֹדוּ / לוֹ, בָּרְכוּ שְׁמוֹ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7651">https://benyehuda.org/read/7651</a></div></body>