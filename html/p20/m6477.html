<h1>[אֲיֻמָּתִי עֲדֶן שָׁמָמְתְּ]</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲיֻמָּתִי עֲדֶן שָׁמָמְתְּ; קוּמִי עֲלִי כִּי רֻחָמְתְּ,</p>
<p>מַה יָּפִית וּמַה נָּעָמְתְּ!
בַּת חֵיקִי, בְּפָנַיִךְ / חַיִּים וְצוּף בְּשִׁנַּיִךְ.</p>
<p>יֹפִי וְחֵן אָזְנַיִךְ, / עֲגִילַיִךְ בְּאָזְנַיִךְ,</p>
<p>וְעֵינַיִךְ / בַּפּוּךְ שַׂמְתְּ.
רַעְיָתִי בֵּין יְעֵלוֹת – / קוּמִי עֲלִי בַלֵּילוֹת,</p>
<p>וְהֵן תֵּצְאִי בִמְחוֹלוֹת / וְשָׁדַיִךְ כְּאֶשְׁכֹּלוֹת;</p>
<p>אִם אָשַׁמְתְּ – בְּאוֹב קָסָמְתְּ.
הֵיךְ הָיִית לִקְצָפָה / בַּנָּשִׁים הַיָּפָה,</p>
<p>כַּשַּׁחַר נִשְׁקָפָה; / וְכִי שָׂמוּךְ לִגְדוּפָה</p>
<p>אִם נָפַלְתְּ – / הוּקַמְתְּ קָמְתְּ!
מַה תִּתְאוֹנְנִי, בִּתִּי? / קוּמִי לָךְ צְאִי אִתִּי!</p>
<p>אֲבִיאֵךְ לְבֵית תִּפְאַרְתִּי, / אֲנִי אִישֵׁךְ וְאַתְּ אִשְׁתִּי.</p>
<p>עֲדִי עֶדְיֵךְ / וְהִתְנֶחָמְתְּ!
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6477">https://benyehuda.org/read/6477</a></div></body>