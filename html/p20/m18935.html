<h1>אַלְלַי אַלְלַי צָרִי</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>קינה לט׳ באב</p>
<blockquote>
</blockquote>
<blockquote>
<p>אַלְלַי אַלְלַי, / צָרִי / סָמַךְ עָלַי!</p>
</blockquote>
<blockquote>
<p>אַלְלַי אַלְלַי, / צוּרִי / סָר מֵעָלַי!</p>
<p>אָמַר אוֹיֵב לְהָתֵל בִּי: / ׳עַם יְיָ אֵלֶּה –</p>
</blockquote>
<blockquote>
<p>הֲלֹא פִזַּרְתִּים בְּחַרְבִּי, / לֹא אֲדֹנִים לָאֵלֶּה!׳</p>
</blockquote>
<blockquote>
<p>אֵיךְ יַעְמֹד לִבִּי / וְתִקְרֶאנָה אֹתִי כָּאֵלֶּה?</p>
</blockquote>
<blockquote>
<p>הֲלֹא עַל כִּי אֵין אֱלֹהַי בְּקִרְבִּי / מְצָאוּנִי הָרָעוֹת הָאֵלֶּה.</p>
<p>בָּנֶיךָ, אֵיךְ תְּשִׁיתֵמוֹ / כִּכְלִי אֵין חֵפֶץ בּוֹ?</p>
</blockquote>
<blockquote>
<p>וּבַיִת בָּנוּ אֲבוֹתֵימוֹ, / אֱלֹהֵי יִשְׂרָאֵל בָּא בוֹ –</p>
</blockquote>
<blockquote>
<p>הֶחְרִיב צַר בְּיוֹם אֵידֵמוֹ, / שׁוּעָלִים הִלְּכוּ בוֹ,</p>
</blockquote>
<blockquote>
<p>וְאָמַר: ׳אֵי אֱלֹהֵימוֹ / צוּר חָסָיוּ בוֹ?׳</p>
<p>רָדָה הַצַּר וְהֵנִיף חַרְבּוֹ / בְּהֵיכַל קָדְשׁוֹ –</p>
</blockquote>
<blockquote>
<p>וְשָׁב הַמֶּלֶךְ לִמְסִבּוֹ / בִּמְעוֹן קָדְשׁוֹ.</p>
</blockquote>
<blockquote>
<p>וְאֵיךְ נָכְרִי כָּל מוּם בּוֹ / יָקוּם בִּמְקוֹם קָדְשׁוֹ?</p>
</blockquote>
<blockquote>
<p>אַיֵֵּה הַשָּׂם בְּקִרְבּוֹ / אֶת רוּחַ קָדְשׁוֹ?</p>
<p>מַה יַּעֲשׂוּ זְרוּיִם / בְּאֶרֶץ לֹא לָהֶם?</p>
</blockquote>
<blockquote>
<p>אוֹ מַה יַּעֲנוּ שְׁבוּיִם / לִפְנֵי שׁוֹבֵיהֶם –</p>
</blockquote>
<blockquote>
<p>וּלְחָרֵף אֱלֹהִים חַיִּים / שַׁתּוּ בַשָּׁמַיִם פִּיהֶם?</p>
</blockquote>
<blockquote>
<p>לָמָּה יֹאמְרוּ הַגּוֹיִם: / ׳אַיֵּה נָא אֱלֹהֵיהֶם?׳</p>
<p>הַנּוֹתֵן בַּיָּם דָּרֶךְ וּבְמַיִם עַזִּים נְתִיבָה,</p>
</blockquote>
<blockquote>
<p>נְקֹם אֶת נִקְמָתֵנוּ וְאֶת יְרִיבֵנוּ רִיבָה,</p>
</blockquote>
<blockquote>
<p>וְאֶת אַחְרִיתֵנוּ מֵרֵאשִׁיתֵנוּ הֵיטִיבָה!</p>
</blockquote>
<blockquote>
<p>הֲשִׁיבֵנוּ יְיָ אֵלֶיךָ וְנָשׁוּבָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18935">https://benyehuda.org/read/18935</a></div></body>