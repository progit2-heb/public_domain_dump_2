<h1>עַל יַעֲלַת הַמֹּר</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>אהבה (?)</p>
<blockquote>
<p>עַל יַעֲלַת הַמֹּר, / מְקֻטֶּרֶת לְבוֹנָה, / אָשִׁירָה שִׁיר מִִזְמוֹר.</p>
<p>׳אוֹרֵךְ מָתוֹק מִנֹּפֶת – / נָגְהוֹ יִנְוֶה אוֹר חַמָּה,</p>
</blockquote>
<blockquote>
<p>קוֹלֵךְ עָרֵב מִתֹּפֶת, / לְכָל קוֹל יָשִׂים דְּמָמָה.</p>
</blockquote>
<blockquote>
<p>מִדְבָּרֵךְ מִי יְשַׁוֶּה? / הוֹד שִׂכְלֵךְ מִי יְחַוֶּה?</p>
</blockquote>
<blockquote>
<p>הִלּוּלֵךְ מִי יִגְמֹר?׳</p>
<p>׳בִּתְנוּמוֹת עַל מִשְׁכָּבִי / קוֹל דּוֹדִי שָׁמְעָה אָזְנִי;</p>
</blockquote>
<blockquote>
<p>קַמְתִּי, וּבְגִיל לְבָבִי / אָמַרְתִּי אֶל אֲדֹנִי:</p>
</blockquote>
<blockquote>
<p>׳אִם יָפְיִי תַחֲמֹד – / אֵיךְ בַּחוּץ תַּעֲמֹד?</p>
</blockquote>
<blockquote>
<p>יָבֹא דוֹדִח לְגַנּוֹ / כַּרְמִי שֶׁלִּי לִזְמֹר!׳</p>
<p>רַעְיָה, בְּנֹעַם דִּבְרָתֵךְ / הַרְאִינִי אֶת דּוֹדָיִךְ!</p>
</blockquote>
<blockquote>
<p>תִּזַּל כַּטַּל אִמְרָתֵךְ; / מִזֶּמֶר נֹפֶת שְׂפָתָיִךְ –</p>
</blockquote>
<blockquote>
<p>נַפְשִׁי מִמַּסְגֵּר תֵּצֵא / וּלְבָבִי מִמַּכְמֹר.׳</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/20094">https://benyehuda.org/read/20094</a></div></body>