<h1>לִפְלֵיטַת בֵּן בְּכוֹר</h1>
אברהם אבן עזרא
<body align="right" dir="rtl"><div align="right" dir="rtl"><!DOCTYPE html>
<body>
<p>(אהבה)</p>
<blockquote>
<p>לִפְלֵיטַת בֵּן בְּכוֹר / אַהֲבַת כְּלוּלָה זְכֹר!</p>
<p>אָבִי, הֲתִטֹּשׁ בְּנֵי־/אֵיתָן, וְלֹא תַעֲנֶה</p>
</blockquote>
<blockquote>
<p>בִנְךָ – וְהוּא נַעֲנֶה? / שׁוּר, כִּי זֶה הַבְּכֹר!</p>
<p>׳בְּכוֹרִי, וְאִם אָב אֲנִי – / אַיֵּה כְבוֹד מַעֲנִי?</p>
</blockquote>
<blockquote>
<p>בָּאתִי לְמַעְנָךְ, בְּנִי, / וְהִכֵּיתִי כָל בְּכֹר.׳</p>
<p>רְחוּמֶיךָ זָנְחוּ / דָתְךָ, וְאִם שָׁכְחוּ –</p>
</blockquote>
<blockquote>
<p>כִּפְלַיִם לָקְחוּ, / כִּי זֶה מִשְׁפַּט הַבְּכוֹר.</p>
<p>׳מִמַּעְיַן יְשׁוּעָה שְׁאַב / וּלְקֵץ פְּדוּתִי תְּאָב –</p>
</blockquote>
<blockquote>
<p>וּתְשִׂימֵנִי לְאָב / וַאֲנִי אֲשִׂימְךָ בְּכוֹר.׳</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/18720">https://benyehuda.org/read/18720</a></div></body>