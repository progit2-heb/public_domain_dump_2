<h1>מוּל הַר הֶרְצְל</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<p>הנחת אבן הפינה לאכסנית הנוער מול הר־הרצל</p>
<p>יש מקום בעולם המַשרה מהודו על כל מפעל הנוסד בו. המקום
הזה – ירושלים. יש גיל המוסיף לוית חן לכל היקום – הוא גיל הנעורים. אכסניה
לנוער בירושלים היא מרגלית במחרוזת האכסניות לנוער, המתחילה להתרקם
בארץ־ישראל, כדי להשתלב ברשת העולמית. הבוחרים במפעל זכרון זה לשמה של מרת
לוּאיז ווטרמן־וַוייז – יפה בחרו. הבן, בספרו על נעורי אמו, מעלה לפנינו
דמות נערה החורגת מן “המקובלות”. היא לא רצתה באהבת אדם, הבאה לחפות על
בריחה מאהבת ישראל. האמת החיה שבלב הובילה לאהבת האדם, לאהבת ישראל ולאהבת
ציון. וכך הוּשב גם לב הבת הזו על אבותיה. תחת שמי ירושלים יתנוסס לכבודה
הבית הזה, אשר את אבן־פינתו אנו יורים היום.</p>
<p>שבט תשי"א.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38998">https://benyehuda.org/read/38998</a></div></body>