<h1>שְׁמַע, עוֹלָם!</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<p>קריאה לעמים מהר הצופים, בכינוס ישובי <strong>בירושלים</strong></p>
<p>יום הנצחון היה יום גדול לישוב העברי בארץ. יום גדול, כי
הישוב העברי קשור למלחמה – באבלו הכבד, קשור לנצחון – בהתנדבותו הנאמנה.
קשור לשלום – בתקותו הנצחית.</p>
<p>שמע, עולם! קצה נפשנו בחיי־חסד, נטולי־עצמאות, נטולי־בטחון, נטולי־קרקע.</p>
<p>הגלות ערכה לנו מוקדי־עולם. הושמדנו בלי רחם בידי המנוצח. אשר אך זה בא קצו.</p>
<p>אדמתנו השוממה שמרה לנו אמונים.</p>
<p>בכוח עמלנו החלוצי ישאו ההרים ענפיהם במולדת העתיקה והעסקים יעטפו בר.</p>
<p>עַם חפץ־חיים אנחנו, ואלה אשר נקברו חיים לעין השמש ולעין
העמים והמדינות, ציווּ לנו את החיים כעם בן־חורין על אדמתנו, כי רק זו תהיה
נקמת הגמול ההיסטורית – והם ציווּ על העמים לקיים את נדרם לאח
הנשחט.</p>
<p>כל פתרון אשר יבוא לגזור עלינו גלות במולדתנו ולכבול אותנו
גם כאן במעגל הארור של חיי מיעוט, הנתון לחסדי רוב אחר – כל פתרון כזה יתקל
בצור ישראל וגואלו.</p>
<p>חשבוננו מעורה בחשבון צדקו של העולם, רקמת מפעל גאולתנו
היא רקמת יצירה, שעליה אנו מגינים ונגן בגבורת נואשים. היש לנו ברירה? כך
אנו עומדים לפניכם, האחראים לגורל השלום.</p>
<p>שאו שלום <strong>לחזק ולחלש</strong>, אַל נא תתנכרו לישראל!</p>
<p>סיון תש"ה.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37932">https://benyehuda.org/read/37932</a></div></body>