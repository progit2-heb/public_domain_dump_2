<h1>נִבְנֶה אֶת הַ"פִירְמָה" שֶׁלָּנוּ בְּכֹחוֹת מְשֻׁתָּפִים</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<p>בועידת עמילי המכס</p>
<p>בתוקף תפקידכם, כעמילי מכס, הנכם מופקדים על שערי המדינה,
והרבה תלוי, כידוע, בשוֹער – אם נזכה או נפסיד בחשבון הכללי של המדינה.
וראשית חכמה היא: לזכות בשם טוב בעולם, “פירמה” אשר שמה הולך לפניה. פירושו
של דבר: מידות נאות, יושר ונימוס טוב, בכוחם להבטיח לנו עתיד מפואר במדינה,
ופרנסה בכבוד – למרות דלותנו. ובעמילי המכס, הבאים הראשונים במגע עם הבאים
מחוץ־לארץ, תלוי הדבר בהרבה.
על אף היותנו מדינה מזרחית, השוכנת על חופי המזרח התיכון,
אין המושג “מזרחיות” מקובל כ“פירמה” טובה בעולם, לא בעניני נמלים ולא
בעניני המכס והכרוך בכך. עלינו לקחת את הדוגמה של שווייץ, למשל, בענינים
אלה. לא יועילו לנו כל הדברים הטובים שעשינו ונעשה, אם לא נעמוד על גובה
ולא נשמור על מידות מסחריות הוגנות. נבנה איפוא את המדינה שלנו בכוחות
משותפים, איש איש בשטח עבודתו.</p>
<p>חשון תש"י.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38817">https://benyehuda.org/read/38817</a></div></body>