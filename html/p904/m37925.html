<h1>לְחַיָּלֵינוּ בַּאֲשֶׁר הֵם</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<p>חייל עברי, חיילת עברית, שאו ברכת ההסתדרות לראש־השנה
תש"ד! עוז צעדכם, גבורתכם, תבונת כפיכם ומסירותכם הקנו לכם – המתנדבים
והמתנדבות בעם – שם יקר, אשר יפאר את חלקנו במערכה העולמית.</p>
<p>הוכבּדה דרך התנדבותנו, כאשר לא הוכבדה דרכם של מתנדבים
בשום עם ובשום ארץ מעולם. אך עוד יש יום – והערכת אמת תופיע, הערכת אמת
לאמיתה למעשה הנאמן.</p>
<p>מלחמת־העולם בהיטלר הולכת ועולה לקראת נצחונה הסופי, הוא
הנצחון בו צרורה תקוַת העולם לחירות ותקות התקומה לעם ישראל, אשר דם המוניו
הטבוחים מכסה כיום את אירופה כולה.</p>
<p>הנאמנים! חזקו ונתחזק יחד! תהי השנה הבאה לקראתנו שנת חידוש פני תבל והקמת בית ישראל במולדתו על תּלוֹ.</p>
<p>תשרי תש"ד.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37925">https://benyehuda.org/read/37925</a></div></body>