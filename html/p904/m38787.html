<h1>לְאִישׁ הַיִּשּׁוּב</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּמְסִבַּת יוֹבֵל לְמַר אֵלִיָּהוּ בֶּרְלִין, בִּמְלֹאת לוֹ שִׁבְעִים שָׁנָה</p>
<p>לְמִן הַיְשִיבָה הָרִאשׁוֹנָה שֶׁל הַוַּעַד הַזְּמַנִּי
בְּתֵל־אָבִיב וְעַד הַיְשִׁיבָה הָאַחֲרוֹנָה שֶׁל הַוַּעַד הַלְאֻמִּי
בְּעֶרֶב זֶה בִּירוּשָׁלַיִם – רוֹאֶה אֲנִי אֶת <strong>אֵלִיָּהוּ בֶּרְלִין</strong>
בְּתַפְקִידוֹ <strong>כְּאִישׁ כְּנֶסֶת יִשְׂרָאֵל</strong>. בַּדּוֹר הַזֶּה –
הַתַּפְקִיד קָשֶׁה הוּא! כַּאֲשֶר תַּגִּיעַ כְּנֶסֶת יִשְׂרָאֵל אֶל
הַכֹּחַ וְהַכָּבוֹד הַצְּפוּנִים לָהּ בֶּעָתִיד – וַאֲנִי מַאֲמִין כִּי
הִיא תַּגִּיעַ אֲלֵיהֶם – רַבִּים יִהְיוּ הַנּוֹשְׂאִים בְּעֻלָּהּ,
וְאֲפִילוּ הָרָצִים אַחֲרֵי מֶרְכַּבְתָּהּ. אַךְ הַיּוֹם הַזֶּה,
כְּשֶׁעֲדַיִן אָנוּ רוֹקְמִים אֶת כְּנֶסֶת יִשְׂרָאֵל <strong>יֵשׁ מֵאַיִן</strong>
וּמִצְּדָדִים שׁוֹנִים פּוֹרְמִים בְּזָדוֹן אֶת הַמַּסֶּכֶת הַנִּרְקֶמֶת
בְּעָמָל רַב – תַּפְקִיד הוּא שֶׁאֵין הַכָּרַת טוֹבָה בְּצִדּוֹ,
תַּפְקִיד לְלֹא גְמוּל. וְעַל כֵּן אֲנִי מוֹסֵר בְּרָצוֹן <strong>בִּרְכַּת
כָּבוֹד וְחִבָּה</strong> לְמַר א. ב. בְּשֵׁם צִבּוּר הָעוֹבְדִים
בָּאָרֶץ.</p>
<p>אדר תרצ"ו</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38787">https://benyehuda.org/read/38787</a></div></body>