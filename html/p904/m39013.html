<h1>לְזִכְרוֹ שֶׁל הָרַב מֵאִיר בַּר־אִילָן</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<p>אני נושא ברכה כפולה למוסד רב־הפנים – המרכז החינוכי על שם הרב מאיר בר־אילן – אשר לחנוכת בנינוֹ נתכנסנו כאן.</p>
<p>ברכה כפולה על שום מה? מאיר ברלין – ברכה לזכרו הדגול של
הרב, אשר את שמו ישא המוסד הזה – אחד מבעלי התנופה בציונות, ראש המדברים
במחנהו החשוב, נותן כתף להנהלת הקרן הקיימת לישראל – ואחד מבני עליה שהם
מעטים. היה לנו הכבוד לחיות יחד כאנשי ישוב וכציוֹנים משך שנים רבות, מתוך
כבוד הדדי והוקרה רבה.</p>
<p>וברכה הנדרשת מאליה לרוח החיה שבהקמת המפעל הזה – מרת בתי
גוטיספילד – אשר לזכותה מעשים רבים בהקמת שורת מפעלי סעד וחינוך חשובים.
ברוך טעמה.</p>
<p>התנופה שבהקמת המוסד הזה – גם בית־ספר עממי, גם בית־ספר
תיכוני, גם לימוד מלאכה, גם חקלאות, גם ישיבה וגם מוֹריוֹן להכשרת מורים
ומדריכים – תנופה זו, תורנית וחינוכית, ודאי יש בה כדי לדובב בקבר עצמות כל
גדול בישראל.</p>
<p>וברוך טעמם של מקימי הזכרון הזה.</p>
<p>ניסן תשי"א.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39013">https://benyehuda.org/read/39013</a></div></body>