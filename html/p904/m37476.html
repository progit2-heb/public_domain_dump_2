<h1>בתוך ים סוער</h1>
דוד רמז
<body align="right" dir="rtl"><div align="right" dir="rtl"><!DOCTYPE html>
<body>
<p>עם פתיחת נמל ת"א לנוסעים</p>
<p>עמידה זו של נמל צעיר, בנוי בידי חלוצים ובכספי מתנדבים,
תוך ים סוער – עמידה סמלית היא. מפעלנו כולו משול לנמל־הבנין־והשלום בתוך
ים מדיני סוער. ויש מי שעומד בעצם הימים האלה רחוק מכאן, במקום שנועד לו,
פניו אל הסער – והוא אוסר את המערכה, בשם מפעלו הצעיר והקדוש של עם עתיק
וכביר ברוחו.</p>
<p>ברכה לו לחיים וייצמן, מעל הבמה הזאת. וקריאת אזעקה שלוחה
מכאן לכל ישראל: עורו, להגביר יד הבנין בימי הפורענות! את אשר הישוב יכול
לתת – הוא נותן. עמידה על הנפש – ובנין, התגוננות והתישבות – זו דרכו
בישימון יריות ופצצות ורציחות זדון. עובדינו החקלאים, שוטרינו, נוטרינו
ושומרינו, נהגינו עזי־הנפש וספנינו וכל עובדינו באשר הם – על משמרתם. הישוב
כולו – על משמרתו. אך מפתחות הבנין של הארץ הזאת מופקדים בידי העם העברי.
ומעתה מופקד בידיו גם השער הזה, לשכללו ולפארו.</p>
<p>אדר ב', תרצ"ח.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37476">https://benyehuda.org/read/37476</a></div></body>