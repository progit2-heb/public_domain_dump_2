<h1>[נִצָּב עַל־סִיר בָּשָׂר זוֹלֵל בַּבֹּקֶר]</h1>
יצחק לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נִצָּב עַל־סִיר בָּשָׂר זוֹלֵל בַּבֹּקֶר</p>
<p>מִמֶּנּוּ לֹא יָסוּר עַד־בֹּא הָעָרֶב</p>
<p>סוֹבֵא מִדַּם עֵנָב עַד־אוֹר הַבֹּקֶר</p>
<p>כֹּה מִשְׁפָּטוֹ תָמִיד בֹּקֶר וָעָרֶב.</p>
</blockquote>
<blockquote>
<p>בָּעֶרֶב הוּא יֹאמַר “מִי יִתֵּן בֹּקֶר”</p>
<p>בַּבֹּקֶר הוּא יֹאמַר “מִי יִתֵּן עָרֶב”</p>
<p>רֵאשִׁית אֶל־שֻׁלְחָנוֹ רֵאשִׁית הַבֹּקֶר</p>
<p>גַּם סוֹף אֶל־יֵין מִשְׁתָּיו קִנְצֵי הָעֶרֶב.</p>
</blockquote>
<blockquote>
<p>עֶרֶב קִרְבּוֹ יָחִיל מִשּׂבַע בֹּקֶר</p>
<p>בֹּקֶר בִּטְנוֹ צָבָה מִמִּשְׁתֵּה עָרֶב</p>
<p>לוּלֵא כִּי שִׁקּוּיָו יָקִיא בַבֹּקֶר.</p>
</blockquote>
<blockquote>
<p>אָכֵן יֶחְשַׁךְ הַיּוֹם טֶרֶם הָעָרֶב</p>
<p>אָז אָז יִבְכֶּה לַשָּׁוְא הַבְלֵי הַבֹּקֶר</p>
<p>כִּי מַכְאוֹבִים יָמָיו עֵת בֹּא הָעֶרֶב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42217">https://benyehuda.org/read/42217</a></div></body>