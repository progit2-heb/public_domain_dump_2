<h1>[בִּגְדֹל דֵּעָה גָּאוֹן וּבְרֹב מֶמְשֶׁלֶת]</h1>
יצחק לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Isach Luzzatto</p>
</blockquote>
<p>[נולד בסַן דָּנִיאֶלֵי בפלך פְֿרִיּוּלִי בשנת 1730, ומת בטְרִיֶּסְטֵי בשנת 1803]</p>
<blockquote>
</blockquote>
<blockquote>
<p>בִּגְדֹל דֵּעָה גָּאוֹן וּבְרֹב מֶמְשֶׁלֶת</p>
<p>רָדִית מֵאָז עָלַי טוֹבַת הָעָיִן</p>
<p>רִמָּנִי זֶה צַלְמֵךְ בּוֹגֵד מִיָּיִן</p>
<p>עִם־יֹפִי מַלְבּוּשֵׁךְ כַּרְפַּס וּתְכֵלֶת.</p>
</blockquote>
<blockquote>
<p>וּלְעֵת כָּזֹאת אָמְנָה מוֹקֵד גַּחֶלֶת</p>
<p>שָׁבַת מִתּוֹךְ לִבִּי שָׁבַת וָאָיִן</p>
<p>הֵן זֹהַר יִפְעָתֵךְ אֶחְשֹׁב כָּאָיִן</p>
<p>גַּם־שַׂמְתִּי זִכְרוֹנֵךְ אַחַר הַדֶּלֶת.</p>
</blockquote>
<blockquote>
<p>אֶקֹּב הַיּוֹם הַהוּא כִּי בוֹ עָכַרְתִּי</p>
<p>גַּם־יַחַד בִּגְלָלֵךְ בָּשָׂר וָרוּחַ</p>
<p>קַוֹּה מִמֵּךְ אֶשְׂכָּר וּבְלִי זָכָרְתִּי</p>
</blockquote>
<blockquote>
<p>כִּי בַגַּלִּים חוֹרֶשׁ בַּחוֹל זוֹרֵעַ</p>
<p>וִיקַו אֶל־תּוֹךְ רִשְׁתּוֹ לִכְנֹס הָרוּחַ</p>
<p>אָדָם בִּלְבַב אִשָּׁה כִּסְלוֹ שׁוֹקֵעַ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40793">https://benyehuda.org/read/40793</a></div></body>