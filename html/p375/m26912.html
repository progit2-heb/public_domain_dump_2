<h1>[שָׁב מֵרָעָתוֹ]       </h1>
אלמוני/ת
<body align="right" dir="rtl"><div align="right" dir="rtl"><!DOCTYPE html>
<body>
<p><strong>ש</strong></p>
<blockquote>
<p>      שָׁב מֵרָעָתוֹ<a class="footnote" href="#fn:1" id="fnref:1" title="see footnote"><sup>1</sup></a></p>
</blockquote>
<blockquote>
<p>      יָואֳסַף<a class="footnote" href="#fn:2" id="fnref:2" title="see footnote"><sup>2</sup></a> מִצָּרַעְתּוֹ</p>
</blockquote>
<blockquote>
<p>      וְזֹאת תּוֹרָתוֹ</p>
</blockquote>
<blockquote>
<p>      בְּיוֹם טָהֳרָתוֹ<a class="footnote" href="#fn:3" id="fnref:3" title="see footnote"><sup>3</sup></a></p>
</blockquote>
<blockquote>
<p>5     אַחַת לְנַקּוֹתוֹ</p>
</blockquote>
<blockquote>
<p>      וְאַחַת לְכַפָּרָתוֹ<a class="footnote" href="#fn:4" id="fnref:4" title="see footnote"><sup>4</sup></a></p>
</blockquote>
<blockquote>
<p>      וְעֵץ אֶרֶז לְג̇ובַהּ קוֹמָתוֹ<a class="footnote" href="#fn:5" id="fnref:5" title="see footnote"><sup>5</sup></a></p>
</blockquote>
<blockquote>
<p>      וּשְׁנִי תוֹלַעַת לְדִבְרֵי רְמִיָּיתוֹ<a class="footnote" href="#fn:6" id="fnref:6" title="see footnote"><sup>6</sup></a></p>
</blockquote>
<blockquote>
<p>      וְאֵזוֹב בְּתֻומָּתוֹ<a class="footnote" href="#fn:7" id="fnref:7" title="see footnote"><sup>7</sup></a></p>
</blockquote>
<blockquote>
<p>10    לְמוֹדֶה פְּעֻולָּתוֹ<a class="footnote" href="#fn:8" id="fnref:8" title="see footnote"><sup>8</sup></a></p>
</blockquote>
<blockquote>
<p>      וְעוֹד בעלותו<a class="footnote" href="#fn:9" id="fnref:9" title="see footnote"><sup>9</sup></a></p>
</blockquote>
<blockquote>
<p>      וּמַיִם חַיִּים לְטַהֵר גְּוִיָּתוֹ</p>
<p>      מִכָּל זִימָּתוֹ</p>
<p>      וְכֹהֵן בִּגְדֻולָּתוֹ</p>
<p>15    יַעֲשֶׂה חַטָּאתוֹ</p>
<p>      וְיַקְרִיב עוֹלָתוֹ</p>
</blockquote>
<div class="footnotes">
<hr/>
<ol>
<li id="fn:1">
<p><strong>שב מרעתו</strong>: החוזר בתשובה מחטאו. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p><strong>יואסף</strong>: יירפא; ואפשר שכתוב ‘ייאסף’. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p><strong>וזאת… טהרתו</strong>: וי' יד:ב. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p><strong>אחת… לכפרתו</strong>: מפרש למה מביא המטהר שתי  ציפורים (וי' יד:ד); ולא מצאתי לזה מקור. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p><strong>ועץ… קומתו</strong>: על־פי המדרש בתנחומא, מהדורת
באבער, מצורע, ח: ‘ועץ ארז, הארז הזה אין עץ גבוה ממנו, ולפי שהגביה את
עצמו כארז באתה עליו הצרעת.’ <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p><strong>ושני… רמייתו</strong>: לא מצאתי לזה מקור. <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p><strong>ואזוב בתומתו</strong>: ויקח גם אזוב בתומתו. <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p><strong>למודה פעולתו</strong>: למיטהר שנתרפא על־ידי שחזר
בתשובה והודה על מעשהו; על־פי המשך המאמר הנ“ל בתנחומא, שם: 'לפי
שהשפיל עצמו לפיכך מתרפא ע”י אזוב.' <a class="reversefootnote" href="#fnref:8" title="return to body"> ↩</a></p>
</li>
<li id="fn:9">
<p><strong>בעלותו</strong>: אולי צ"ל ‘בְּעַוְלָתוֹ’; רוצה לומר,
בחטאו. והשימוש במלת ‘ועוד’ אולי במקום ‘וגם’. ואפשר שיש לגרוס ‘ועוזב
עולתו’, והוא מקביל לטור 10. <a class="reversefootnote" href="#fnref:9" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/26912">https://benyehuda.org/read/26912</a></div></body>