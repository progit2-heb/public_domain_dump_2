<h1>[הִיא הוֹצִיאָה מִפֶּרֶךְ אֲיֻומָּה]       </h1>
אלמוני/ת
<body align="right" dir="rtl"><div align="right" dir="rtl"><!DOCTYPE html>
<body>
<p><strong>שצט</strong></p>
<p>        {היד יי תקצר; במ' יא:כג}</p>
<blockquote>
</blockquote>
<blockquote>
<p>         הִיא<a class="footnote" href="#fn:1" id="fnref:1" title="see footnote"><sup>1</sup></a> הוֹצִיאָה מִפֶּרֶךְ<a class="footnote" href="#fn:2" id="fnref:2" title="see footnote"><sup>2</sup></a> אֲיֻומָּה<a class="footnote" href="#fn:3" id="fnref:3" title="see footnote"><sup>3</sup></a></p>
</blockquote>
<blockquote>
<p>         וְהִיא קָרְעָה אֶת הַיַּמָּה<a class="footnote" href="#fn:4" id="fnref:4" title="see footnote"><sup>4</sup></a></p>
</blockquote>
<blockquote>
<p>         וְהִיא כָתְבָה תוֹרָה תְמִימָה</p>
</blockquote>
<blockquote>
<p>         וְהִיא סֹבְלָה<a class="footnote" href="#fn:5" id="fnref:5" title="see footnote"><sup>5</sup></a> דֹוק<a class="footnote" href="#fn:6" id="fnref:6" title="see footnote"><sup>6</sup></a> וַאֲדָמָה</p>
</blockquote>
<blockquote>
<p>5        וְהִיא אֲשֶׁר נִיהֲגָה יוֹנָה תַמָּה<a class="footnote" href="#fn:7" id="fnref:7" title="see footnote"><sup>7</sup></a></p>
</blockquote>
<blockquote>
<p>         לָכֵן נִיתְרוֹמְמָה<a class="footnote" href="#fn:8" id="fnref:8" title="see footnote"><sup>8</sup></a></p>
</blockquote>
<blockquote>
<p>         בְּשִׁירָה נְעִימָה</p>
</blockquote>
<blockquote>
<p>         יְמִין יְיָ רוֹמֵמָה<a class="footnote" href="#fn:9" id="fnref:9" title="see footnote"><sup>9</sup></a></p>
</blockquote>
<div class="footnotes">
<hr/>
<ol>
<li id="fn:1">
<p><strong>היא</strong>: נושא הפזמון בטור האחרון: ימין ה‘. תוכן  הפזמון מכוּון לנאמר בסדר (במ' יא:כג):’היד ה‘ תקצר’ וכו'. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p><strong>מפרך</strong>: משעבוד מצרים. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p><strong>איומה</strong>: את כנסת־ישראל. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p><strong>הימה</strong>: במקום ‘הים’. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p><strong>סבלה</strong>: נושאת. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p><strong>דוק</strong>: שמים. <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p><strong>יונה תמה</strong>: כינוי לכנסת־ישראל, על־פי שה"ש  ה:ב; ו:ט. <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p><strong>ניתרוממה</strong>: נתעלתה ונשתבחה. <a class="reversefootnote" href="#fnref:8" title="return to body"> ↩</a></p>
</li>
<li id="fn:9">
<p><strong>ימין יי רוממה</strong>: תה' קיח:טז. <a class="reversefootnote" href="#fnref:9" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/27011">https://benyehuda.org/read/27011</a></div></body>