<h1>עוד זה מדבר וזה בא, והבל הביא גם הוא, על שלשה פשעי בני הרופאים, הלא המה עבודה זרה, גלוי עריות, ושפיכות דמים</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הָרוֹפְאִים כֻּלָּמוֹ</p>
<p>רָעִים וְחַטָּאִים בְּנֵי עַוְלָתָה;</p>
<p>לֹא דַת יְרוֹּשָה לָמוֹ,</p>
<p>לֹא אֵל עֲלֵיהֶם מֶלֶךְ,</p>
<p>אַךְ אַחֲרֵי בִצְעָם לְבָבָם יֵלֶךְ,</p>
<p>וַיַעֲשׂוּ לָהֶם אֱלוֹהֵי כֶסֶף.</p>
<p>דַּרְכָּם הֲכִי נִֹשְחָתָה,</p>
<p>כִּי נַעֲרָה כִפְקֹד אֲֹשֶר נָעֵמָה</p>
<p>מִבַּלְעֲדֵי נָגְעָם הֲיֵשׁ קַדַּחַת</p>
<p>יָד יִשְׁלְחוּ מִתַּחַת</p>
<p>וִימַשְּׁשׁוּ כָל-עֵבֶר,</p>
<p>אוּלַי מְעֵי בִטְנָהּ סְתוּמִים הֵמָּה,</p>
<p>אֵלֶה בְדִבְרֵי שֶׁקֶר</p>
<p>יִנָּשְׂאוּ עַד לַחֲבֹש כָּל-ֹשֶבֶר,</p>
<p>אַךְ אוֹרְבִים אֶל דָּם כְּאַנְשֵׁי רֶשַׁע</p>
<p>וִימַהֲרוּ לִשְׁפֹּךְ עֲדֵי אֵין חֵקֶר.</p>
<p>אֵיךְ יֶחֱזוּ אֵפוֹא בְאוֹר הַיֶּשַׁע</p>
<p>אִם מַעֲלָם שִׁלֵּשׁוּ,</p>
<p>כִּי רָצְחוּ, זָנוּ, וְגַם כִּחֵשׁוּ?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2369">https://benyehuda.org/read/2369</a></div></body>