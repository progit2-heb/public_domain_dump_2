<h1>שירת דודי החכם הנעלה כמ"ר ברוך חפץ, כאשר נתן כתר הפילוסופיא והרפואה בראשו</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>קוּם הִנָּשֵׂא בָרוּךְ, וּרְאֵה אֵיכָכָה</p>
<p>אֶל חָכְמָתְךָ עָרוּךְ שָׂכָר עַל יֶתֶר;</p>
<p>קוּם הִנָּשֵׂא בָרוּךְ וּלְקַח הַכֶּתֶר,</p>
<p>כִּי מִמּוֹעֵד אָרוּךְ שָׁמַר אֹתָכָה.
קוֹל הַקִּרְיָה הוֹמָה; הָעָם עַל כָּכָה</p>
<p>הֵעִירוּ כִנּוֹרָם, הִכּוּ הַיֶּתֶר;</p>
<p>לָמָה תֵבוֹשׁ, לָמָה תֵשֵׁב בַּסֵּתֶר?</p>
<p>קוּם הִנָּשֵׂא, כִּי הַקִּנְאָה שָׁכָכָה.
אַתָּה עַתָּה אֵפוֹא יוֹמָם וָלַיִל</p>
<p>לֵב לַחָכְמוֹת תָּשִׁית, תִּשְׁקֹד בָּהֵנָּה</p>
<p>לִגְזוֹר אִמְרֵי מָזוֹר וּלְהוֹסִיף חַיִל.
אוֹ אָז! אָז יִכָּנַע גֵּאוּת הָרֶצַח,</p>
<p>יַשְׁלִיךְ אֶת הַמַּגָּל, יָדָיו תִּרְפֶּינָה,</p>
<p>כִּי עוֹד בִּמְעַט מִזְעָר יֹאבַד לָנֶצַח.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5170">https://benyehuda.org/read/5170</a></div></body>