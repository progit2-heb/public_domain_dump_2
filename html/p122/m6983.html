<h1>וקול כלה</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נַפְשִׁי אֲשֶׁר עַד כֹּה מְאֹד נֶעְכָּרָה,</p>
<p>תַּחְגֹּר כְּהַיּוֹם גִּיל עֲלֵי תִפְאֶרֶת,</p>
<p>קִרְבָתְךָ יוֹסֵף תְּהִי שׁוֹחֶרֶת,</p>
<p>כִּי בַעֲבוֹת חֶמְדָה בְּכָה נִקְשָׁרָה;
עֵת עָבְרְךָ עָלַי בְּעִיר פֵירַארָה,</p>
<p>[הַיּוֹם מְשׁוּגָתִי אֲנִי מַזְכֶּרֶת]</p>
<p>הֵן אַהֲבָה עַזָּה כְאֵשׁ בֹּעֶרֶת</p>
<p>פִּתְאוֹם בְּעַצְמוֹתַי אֲזַי נֶעְצָרָה.
אִם אֶחֱזֶה אֵפוֹא אֲשֶׁר עַל כָּכָה,</p>
<p>תּוֹמִים בְּלֵב וָלֵב אֲנִי וָאַתָּה,</p>
<p>אַתָּה תְאַו אוֹתִי, אֲנִי אוֹתָכָה.
מַה אֶחֱשׂוֹךְ דּוֹדַי? וּמַה מִפַּחַד</p>
<p>אַסְתִּיר תְּשׁוּקָתִי? הֲלֹא מֵעַתָּה</p>
<p>נִתְעַלְּסָה, נִתְעַלְּסָה גַם יַחַד.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6983">https://benyehuda.org/read/6983</a></div></body>