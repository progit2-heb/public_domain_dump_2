<h1>[אַחַי הַבַּחוּרִים אִם נָא תַשְׁקִיפוּ]</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַחַי הַבַּחוּרִים אִם נָא תַשְׁקִיפוּ</p>
<p>הַיֶּלֶד הָעִוֵּר נָאוֶה מִנֶּגֶד</p>
<p>גַּלּוּ אֶת־עֵינֵיכֶם וּרְאֹה הוֹסִיפוּ</p>
<p>כִּי הוּא מַסְתִּיר חִצִּים תַּחַת הַבֶּגֶד.</p>
</blockquote>
<blockquote>
<p>הֵא שִׂפְתוֹתָיו רַכּוּ הַטַּף יַטִּיפוּ</p>
<p>כָּל־עֹנֶג כָּל־שָׂשׂוֹן כָּל־טוּב כָּל־מֶגֶד</p>
<p>רַק שַׂרְעַפָּיו זָרִים הַקֵּף יַקִּיפוּ</p>
<p>כָּל־אָוֶן כָּל־מִרְמָה כָּל־רִיב כָּל־בֶּגֶד.</p>
</blockquote>
<blockquote>
<p>גַּם אָנֹכִי מֵאָז אֵלָיו נִקְרֵאתִי</p>
<p>אַף־הוּא כִמְצַחֵק בִּי שָׁנָה וָחֵצִי</p>
<p>חִנַּנִּי בִנְדָבָה מַה הִתְאַוֵּיתִי.</p>
</blockquote>
<blockquote>
<p>אוּלָם כִּתְמוֹל שִׁלְשׁוֹם דָּרַךְ עַד־רֶגַע</p>
<p>קַשְׁתּוֹ הַנּוֹרָאָה וַיּוֹר בִּי חֵצִי</p>
<p>וּרְאוּ כִּי בִלְבָבִי פָשָׂה הַנָּגַע.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42198">https://benyehuda.org/read/42198</a></div></body>