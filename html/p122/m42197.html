<h1>[אָמְנָם דּוֹדִי נָעִים מֵאָז עַד־הֵנָּה]</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָמְנָם דּוֹדִי נָעִים מֵאָז עַד־הֵנָּה</p>
<p>הוֹאַלְתָּ וַתִּסְבֹּל כָּל־צִיר כָּל־חֶבֶל</p>
<p>הָיִיתָ כִמְעֻנֶּה כָּלוּא בַכֶּבֶל</p>
<p>וַתֵּתָע בִּשְׂעִפִּים הֵנָּה וָהֵנָּה.</p>
</blockquote>
<blockquote>
<p>לֶךְ־נָא אֶל הָעַלְמָה וּשְׁאַל מִמֶּנָּה</p>
<p>אֶשְׁכַּר הָעִצָּבוֹן וּפְרִי הַסֵּבֶל</p>
<p>בּוֹא תַחַת חַלּוֹנָהּ הַכֵּה הַנֵּבֶל</p>
<p>כִּי מֵיתָרִים הָהֵם זִקִּים תִּהְיֶינָה.</p>
</blockquote>
<blockquote>
<p>אוּלַי תָּשִׁיב אֵלַי "שָׁאַפְתִּי נָחַת</p>
<p>טוֹב לִי לִשְׁבֹּר עֻלִּי לָצֵאת מִכֶּלֶא</p>
<p>מַה־זֶּה הֶבֶל אִיגַע לָמוּת לָשָׁחַת."</p>
</blockquote>
<blockquote>
<p>אָכֵן אַנְשֵׁי זִמְרָה בָּרוּר הִגִּידוּ</p>
<p>כִּי אִם אוֹהֵב תָּמִים יֹאמַר כָּאֵלֶּה</p>
<p>אֶת־מַשְׂכֻּרְתּוֹ אָבַד מֵעִם קוּפִּידוֹ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42197">https://benyehuda.org/read/42197</a></div></body>