<h1>[מֵעַל־מִרְכֶּבֶת אֵשׁ עַתָּה הַשֶּׁמֶשׁ]</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>(קֶטַע)</strong></p>
</blockquote>
<blockquote>
<p>מֵעַל־מִרְכֶּבֶת אֵשׁ עַתָּה הַשֶּׁמֶשׁ</p>
<p>יָשִׂישׂ לָרוּץ אָרְחוֹ כִּדְמוּת אִישׁ חָיִל</p>
<p>צוֹלֵל אֶל־תּוֹךְ הַיָּם עֵת בֹּא הַלָּיִל</p>
<p>וּכְאוֹר בֹּקֶר יָקוּם לוֹהֵט מֵאֶמֶשׁ</p>
<p>שֶׁלֶג וּכְפוֹר בִּשְׁבִיב אִשּׁוֹ נָמָקּוּ</p>
<p>שָׂדוֹת יַעַטְפוּ בָּר אַחִים יִשְׂחָקוּ.</p>
</blockquote>
<blockquote>
<p>אַחַר סֹב הָעִתִּים אָתָה הַחֹדֶשׁ</p>
<p>רָשׁוּם בִּגְלַל הַדָּת מוֹרָשָׁה לָנוּ</p>
<p>עַל־כֵּן שָׁנָה שָׁנָה יִתְחַדֵּשׁ בָּנוּ</p>
<p>זִכְרוֹן יוֹם הַנּוֹרָא נֶאְדָּר בַּקֹּדֶשׁ</p>
<p>כִּי בַמַּרְאָה הַהִיא שֶׁאֵין כָּמוֹהָ</p>
<p>הָאֵל קָרֵב אֶל־אִישׁ הָאִישׁ לֵאלוֹהַּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42206">https://benyehuda.org/read/42206</a></div></body>