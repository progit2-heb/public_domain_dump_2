<h1>אשירה נא לידידי כמ"ר אורי מורפורגו, בקחתו את רבקה לעזר לו, ותכל תלונות בני השיר מעלי, באמרם אלי כל היום איה כנורך</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שָׁרִים, כִּי כָל חֻפָּה רַבַּת תִּפְאֶרֶת</p>
<p>כִּבַּדְתֶּם, הִלַּלְתֶּם בִּשְׂאֵת וָיֶתֶר,</p>
<p>הוֹכֵחַ בַּת שִׁירִי בִּשְׂפַת מִגְעֶרֶת,</p>
<p>עַל כִּי בוֹשָׁה וַתֵּתַצַּב בַּסֵּתֶר;
הַיּוֹם כִּי קוֹל עֲנוֹת אַף הִיא עוֹרֶרֶת,</p>
<p>נָתוֹן אֶל הַיְּדִידִים הָדָר וָכֶתֶר,</p>
<p>הָבוּ כָבוֹד וָעוֹז בִּמְרוֹמֵי קֶרֶת,</p>
<p>הָרִיעוּ בִזְמִירוֹת עַל פִּי הַיֶּתֶר.
כִּי מִי בֵין הַבָּנִים מֵטִיבֵי טַעַם,</p>
<p>נָאוֶה כִדְמוּת אוֹרִי? אוֹ מִי נָעֵמָה,</p>
<p>כִדְמוּת רִבְקָה בֵין הַבָּנוֹת כֻּלָּנָה?
רַק מֶה? מַחְשִׁים אַתֶּם? אַךְ אִם הַפַּעַם</p>
<p>הַנֵּבֶל יֵרָדֵם, דּוֹדִים כָּהֵמָּה</p>
<p>אֵיכָכָה תִּמְצָאוּן? מָתַי? וָאָנָה?
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3827">https://benyehuda.org/read/3827</a></div></body>