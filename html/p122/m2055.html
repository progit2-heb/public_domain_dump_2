<h1>השמש יצאה על החידה הזאת השנית ובכל המקום אשר אזכיר שמותיו האיטלקים (Soleo Febo) אבא אליך והזהרתיך באות הזה · עוד מה לך po הוא הנהר אשר פיטונטי צלל בתוכו; ומקרי דפני ההפוכה כמורגע לאזרח רענן כמאמר המושלים. ורבים ונכבדים מאלה עצמו מספר, שמענה ואתה דע לך</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>א</p>
</blockquote>
<blockquote>
<p>רְאוּ עַתָּה אֲנִי נֶאְזָר</p>
<p>לְבוּש מַלְכוּת בְּשֵׁשׁ מָשְׁזָר,</p>
<p>וְאִם יָחִיד שְׁמִי הַזָּר</p>
<p>הֲלֹא רַבִּים אֲשֶׁר אוֹתִי.
ב</p>
</blockquote>
<blockquote>
<p>חֲזֵה צֹנֶה וְגֵו טָלֶה</p>
<p>הֲלֹא יַחְדָּו אֲנִי צוֹלֶה ·,</p>
<p>בְּבֵית אוֹפֶה ·אֲנִי נִגְלֶה</p>
<p>וְשַׂמְתֶּם בּוֹ ·מְנוּחָתִי.
ג</p>
</blockquote>
<blockquote>
<p>אֲנִי חוֹמָה בְּאֶפֶס שֵׁש</p>
<p>מְמֻצָּעָה בְּקֶרֶב שֵׁש,</p>
<p>אֲנִי מַשְכִּים אֲנִי בֹשֵש</p>
<p>עֲדֵי תִשְׁלַם עֲבוֹדָתִי.
ד</p>
</blockquote>
<blockquote>
<p>אֲנִי אֶמְלֹךְ וְאֶכָּבֵד,</p>
<p>וְגַם אֶשְׁוֶה לְאִיֹש עֹבֵד,</p>
<p>אֲנִי אֵקַל אֲנִי כָבֵד</p>
<p>וְלֹא אֵחַר מְרוּצָתִי.
ה</p>
</blockquote>
<blockquote>
<p>אֲנִי אֶחָד בְּאָרְחוֹתַי</p>
<p>וְלֹא אֵצֵא בְּצִבְאוֹתַי,</p>
<p>וְהֵמָּה אַחֲרֵי מָתַי</p>
<p>בְּעֵת יָבֹא חֲלִיפָתִי.
ו</p>
</blockquote>
<blockquote>
<p>הֲלֹא תָמִיד אֲנִי מַשְׁקִיף</p>
<p>מְיֻדָּעִי אֲֹשֶר מַקִּיף,</p>
<p>וְהוּא תָמִים וְהוּא תַקִּיף</p>
<p>בְּעֵת יִהְיֶה לְעֻמָּתִי.
ז</p>
</blockquote>
<blockquote>
<p>וּבַתָּוֶך בְּעֵת נוֹפֵל,</p>
<p>מְאוֹר עֵינַי יִהְיֶה אָפֵל,</p>
<p>אֲזַי יַחְשוֹב זְבוּל שָׁפֵל</p>
<p>אֲשֶׁר תִּרְבֶּה מְבוּכָתִי.
ח</p>
</blockquote>
<blockquote>
<p>בְּנֵי הַשִּׁיר מְלֻמָּדַי,</p>
<p>בְּזֵר אֶזְרָח גְּשׁוּ עָדַי,</p>
<p>הֱיוּ נָא כֻלְכֶם עֵדַי ·</p>
<p>אֲשֶׁר צַר לִי לְיָפָתִי.
ט</p>
</blockquote>
<blockquote>
<p>אֲיֵלִיל פֹּה · וְאֶתְעַטָּף</p>
<p>בְּחֶמְלַת בֵּן אֲשֶׁר שֻׁטַּף,</p>
<p>עֲלֵי רִסְנִי אֲשֶר חָטַף</p>
<p>וְלֹא הֵטִיב הֲלִיכָתִי.
י</p>
</blockquote>
<blockquote>
<p>בְּעֵת הוּשַׁב כְּבוֹד הָעָם</p>
<p>אֲשֶר גָּלָה בְעַד פִּשְׁעָם,</p>
<p>בְּעַם נֵכָר אֲזַי זָעַם</p>
<p>וְגַם הִכָּה בְנֵי בֵיתִי.
יא</p>
</blockquote>
<blockquote>
<p>וּמַה נִכְבָּד נְשִׂיא צָבָא</p>
<p>אֲֹשֶר עָלַי מְאֹד גָּבַהּ,</p>
<p>וְהוּא הִסִּיג גְּבוּל צָבָא</p>
<p>וְהוּא מָנַע תְּנוּעָתִי.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2055">https://benyehuda.org/read/2055</a></div></body>