<h1>דברי הספר החתום</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>פֹּה פָאדוֹבָה רַבָּתִי,</p>
<p>כִּי מִיָּמִים יָמִימָה,</p>
<p>מֵאֶרֶץ מוֹלַדְתִּי אֵלֶיהָ בָאתִי,</p>
<p>בַלִּמּוּדִים לִשְׁמֹעַ:</p>
<p>תּוֹדָה לָאֵל מִמַּעַל,</p>
<p>אֶל סֵפֶר הַשִּׁירִים קִנְצֵי אָשִׂימָה.</p>
<p>אַתָּה, קוֹרֵא נָעִים, כִּי כִבַּדְתָּנִי,</p>
<p>כִּי בָם עַד כֹּה הָגִיתָ,</p>
<p>אִם כֹה וָכֹה חָזִיתָ</p>
<p>כִּי מִדְבָּרָם לֹא יֵרָצֶה מֵרוֹעַ,</p>
<p>עָלַי אַל תָּשֶׁת-נָא חַטָּאת אוֹ מַעַל;</p>
<p>זָכְרָה כִי נַעַר אָנִי,</p>
<p>כִי מֶתֶק תּוֹכַחְתָּךְ כָּעֵת אַכִּירָה,</p>
<p>גַּם גִּלָּיוֹן אַחֵר אוּלַי אַחְבִּירָה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1739">https://benyehuda.org/read/1739</a></div></body>