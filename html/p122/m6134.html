<h1>אל הבחור הנעים, כמ' יהושע מינדיס</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<p><strong>אל הבחור הנעים, כמ' יהושע מינדיס דא קוסטא אשר יעז באהבתו ויקח לו</strong></p>
<p><strong>אשה את יהודית בת הגביר הנעלה כמ"ר יוסף סלוואדור</strong></p>
<blockquote>
<p>שְׂאוֹ זִמְרָה וְשִׁגָּיוֹן,</p>
<p>בְּיוֹם חֻפָּה וְאַפִּרְיוֹן,</p>
<p>תְּנוּ תוֹדָה לְאֵל עֶלְיוֹן</p>
<p>לְקוֹל חָתָן וְקוֹל כַּלָּה.
א</p>
</blockquote>
<blockquote>
<p>הֲלֹא יָשִׂישׂ /  וְקוֹל יָשׂישׂ,</p>
<p>וְשָׁב הוֹדוֹ /  אֲשֶׁר חָדַל;</p>
<p>וְהַבָּחוּר, /  בְּבִגְדֵי חוּר,</p>
<p>תְּהִלָּתוֹ /  מְאֹד תִּגְדַּל;</p>
<p>וּבָא עָשִׁיר /  לְדַבֵּר שִׁיר</p>
<p>וְלֹא יִדּוֹם / אֲשֶׁר יִדַּל;</p>
<p>וְאִיֹש נָבוּב  / יְהִי לָבוּב,</p>
<p>וּבְלְֹשוֹנוֹ  /  תְהִי מִלָּה.</p>
<p>שְׂאוּ זִמְרָה…
ב</p>
</blockquote>
<blockquote>
<p>וְאַתָּה דוֹד,  / וּמַה תִּדּוֹד?</p>
<p>וּמַה תֵּחַת /  לְיוֹם שׁוֹאָה?</p>
<p>לְךָ רַעְיָה /  יְפֵהפִיָּה</p>
<p>אֲֹשֶר בַּפָּז /  מְסֻלָּאָה;</p>
<p>וּבָהּ תִּחְיֶה, / וָּבָהּ תִּהְיֶה</p>
<p>נְוַת בֵּיתָךְ /  כְּבֵית לֵאָה;</p>
<p>בְּזֶרַע טוֹב /  יְהִי רָטוֹב</p>
<p>לְֹשֵם לִפְאֵר / וְלִתְהִלָּה;</p>
<p>שְׂאוּ זִמְרָה…
ג</p>
</blockquote>
<blockquote>
<p>עֲדִי גָאוֹן, /  גְּבֶרֶת אוֹן,</p>
<p>עֲדִי נִזְמֵךְ /  וְחֵלְיָתֵךְ;</p>
<p>שְׂאִי רִנָּה  / וְגִילִי נָא,</p>
<p>הֲלֹא זֶה יוֹם / חֲתוּנָתֵךְ;</p>
<p>לְכִי לִישׁוֹן / בְּרוֹב שָׂשׂון</p>
<p>וְאֶל אִישֵׁךְ / תְּשׁוּקָתֵךְ;</p>
<p>וְתִדְבָּקִין  /  עֲדֵי יַזְקִין,</p>
<p>וּבַל תִּהְיִי /  מְשַׁכֵּלָה.</p>
<p>שְׂאוּ זִמְרָה…
ד</p>
</blockquote>
<blockquote>
<p>יְדִידֵי חֵן,  /  אֲנִי בוֹחֵן</p>
<p>בְּבָתֵּיכֶם  /  בְּרִית שַׁלְוָה;</p>
<p>וְאֵל שַׁדַּי, /  עֲדֵי אֵין דַּי,</p>
<p>הֲמוֹן טוּבוֹ / כְּבָר צִוָּה;</p>
<p>וְסַלְוָאדוֹר, / לְאֶלֶף דּוֹר,</p>
<p>יְהִי עָלֵז  /  בְּרוֹב חֶדְוָה;</p>
<p>וּבָא גוֹאֵל /  לְיִשְׂרָאֵל,</p>
<p>לְיַסֵּד עִיר /  עֲלֵי תִלָּה.</p>
<p>שְׂאוּ זִמְרָה…
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6134">https://benyehuda.org/read/6134</a></div></body>