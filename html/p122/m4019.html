<h1>על כל גאה ורם</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>זֵד, מִסְתּוֹלֵל, יָהִיר וּגְבַה הַמֶּצַח,</p>
<p>כִּי בִכְבֵדוּת גָּאוֹן תָּרִים הַצַּעַד,</p>
<p>הָהּ הִכָּנַע! וּבְחַלְחָלָה וָרַעַד</p>
<p>זָכוֹר, כִּי גַם אַתָּה מוּעָד לָרֶצַח.
קוֹל מִמָּרוֹם הַסְכֵּת, כִּי אֵיד לָנֶצַח</p>
<p>אֶל גֶבֶר כִּדְמוּתָךְ גָּזַר וַיָּעַד,</p>
<p>וִיחִידָתָךְ אָז תִּשְׁתּוֹחַח מִבַּעַד,</p>
<p>מֻכָּה פִתְאֹם בִּכְאֵב אָנוּשׁ וָנֶצַח.
שׁוּב שׁוּב, וּתְהִי אִתָּך רוּחַ אַחֶרֶת,</p>
<p>צֶדֶק צֶדֶק תִּרְדוֹף, כִּי מַה הִסְכַּנְתָּ</p>
<p>אִם הוֹן אָצַרְתָּ לָךְ, אוֹ שֵׁם תִּפְאֶרֶת?
לוּ שָׁנִים אֶלֶף בִּגְבוּרָה שָׁכַנְתָּ</p>
<p>עַל מוֹשָׁבָךְ אֵיתָן בִּמְרוֹמֵי קֶרֶת,</p>
<p>הִנֵּה יוֹם בָּא, כִי בֶעָפָר יָשַׁנְתָּ.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4019">https://benyehuda.org/read/4019</a></div></body>