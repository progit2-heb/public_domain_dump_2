<h1>מנחה היא שלוחה ליעלת חן, כשך חמת אביה ואמה, ולא חשכו את שאהבה נפשה ממנה</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֶל הַר הַמּוֹר לֵאמוֹר מִזְמוֹר הֵן בָּאתִי,</p>
<p>וּרְאִי נִיב זֶה נִבְזֶה יַזֶּה עָלַיִךְ;</p>
<p>רַק הַשִּׁירָה, סָרָה, שָׂרָה שָׂרָתִי,</p>
<p>מַתַּן נָבָל, כִּי בַל יוּבַל אֵלַיִךְ.
לִפְנֵי שִׁפְעַת יִפְעָה נִבְעַת יָצָאתִי,</p>
<p>כָּל חֵן נִכְרַת לִקְרַאת הַדְרַת כֵּלַיִךְ;</p>
<p>אֶת צוּף לִקְחֵךְ כָּל-חֵיךְ לוֹחֵךְ מָצָאתִי,</p>
<p>כָּל-לֵב הַקָּר נִדְקַר בִּיקַר מִלַּיִךְ.
אִיֹש הַנָּבָר גָּבַר, וּכְבָר הַחֶבֶל</p>
<p>אֶת הַחָתָן נָתָן נָתַן הַפַּעַם,</p>
<p>בָּךְ כִּמְצַחֵק עַל חֵיק, הַרְחֵק כָּל-אֶבֶל.
אִישׁ שַׁעְשׁוּעִים, נָעִים, אַף עִם טוֹב טַעַם;</p>
<p>יָדוֹ תַעְגַּב עַל גַּב עֻגָב וָנֶבֶל,</p>
<p>וּבְכָל פִּנָּה רִנָּה, פִּנָּה הַזַּעַם.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1616">https://benyehuda.org/read/1616</a></div></body>