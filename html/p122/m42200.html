<h1>[חַנָּה אַיֶּלֶת חֵן אַתְּ כִּי תִּתְמֹכִי]</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חַנָּה אַיֶּלֶת חֵן אַתְּ כִּי תִּתְמֹכִי</p>
<p>כָּבוֹד עַל־הַבָּנוֹת בִּצְבִי מַרְאָיִךְ</p>
<p>אַתְּ כִּי מִיֵּין הַטּוֹב טוֹבוּ דֹּדָיִךְ</p>
<p>וּלְהִתְעַנֵּג בָּהֶם כָּל־לֵב תִּמְשֹׁכִי.</p>
</blockquote>
<blockquote>
<p>אֶת־קֶשֶׁת יִפְעָתֵךְ אַל־נָא תִּדְרֹכִי</p>
<p>אַל־יִמְחָצוּנִי נָא חִצֵּי עֵינָיִךְ</p>
<p>הָבִיאִי הַצָּעִיף כַּסִּי פָנָיִךְ</p>
<p>מִן־הָאָדֹם הַזֶּה עָיֵף אָנֹכִי.</p>
</blockquote>
<blockquote>
<p>הַהוֹד עִם־הֶהָדָר הַחֵן וָיֹפִי</p>
<p>כִּי לִבְחִירֵי חֶמְדָּה עֶדְנָה תִּהְיֶינָה</p>
<p>בָּהֵנָּה אַתְּ אֶת־לִבָּתִי תִגֹּפִי.</p>
</blockquote>
<blockquote>
<p>מֵחֶלְקַת צַוָּארֵךְ זִיקוֹת תֵּצֶאנָה</p>
<p>וָצֶלֶם הַנָּאוָה זַכָּה מִדֹּפִי</p>
<p>נֹגַהּ אֵשׁ לֶהָבָה תּוּקַד מִמֶנָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42200">https://benyehuda.org/read/42200</a></div></body>