<h1>[רוֹפֵא יְמִין יָדָיו צֳרִי כוֹתָבֶת]</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>רוֹפֵא יְמִין יָדָיו צֳרִי כוֹתָבֶת</p>
<p>וּשְׂמֹאל מְלֹא כַפָּהּ כְּבָר הִצִּיעָה</p>
<p>יַבְטַח אֲרוּכָתוֹ לְכָל־עַצָּבֶת</p>
<p>נֶחְפָּז יְקַבֵּל פָּז וּבַל הִגִּיעָה.</p>
</blockquote>
<blockquote>
<p>אִם נַעֲרָה תִתְחַל יְאַחֵר שֶׁבֶת</p>
<p>עַל־יַרְכְּתֵי עַרְשָׂהּ עֲדֵי הִרְגִּיעָה</p>
<p>אַךְ אִם זְקֵנָה הִיא אֲשֶׁר כּוֹאָבֶת</p>
<p>יַשְׁלִים פְּקֻדָּתוֹ בְעַד אַרְגִּיעָה.</p>
</blockquote>
<blockquote>
<p>עֵת אֶחֱזֶה יָדוֹ אֲשֶׁר הִפִּילָה</p>
<p>יוֹם יוֹם לְפִי נוֹצָה חֲלָלִים אָלֶף</p>
<p>בֵּינוֹ וּבֵין־שׁוֹטֵר מְעַט אַבְדִּילָה.</p>
</blockquote>
<blockquote>
<p>רַק מָה? הֲלֹא עֶרְכָּם רְחֹקָה, עֵקֶב</p>
<p>כִּי הוּא יְמוֹתֵת רַק עֲנוּשֵׁי סָלֶף</p>
<p>זֶה יַהֲרֹג נָקִי וְנָשָׂא עֵקֶב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42203">https://benyehuda.org/read/42203</a></div></body>