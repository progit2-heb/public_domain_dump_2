<h1>[הוֹי עָיְפָה נַפְשִׁי מְאֹד וַתֵּלַהּ]</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>– – ͝ – – – ͝ – – – –</p>
</blockquote>
<blockquote>
<p>הוֹי עָיְפָה נַפְשִׁי מְאֹד וַתֵּלַהּ</p>
<p>וּבְסַעֲרַת לֵבָב אֲנִי אִתָּפֶשׂ</p>
<p>עַד־בֹּא חֲלִיפָתִי אֲמָרֵר סֶלָה</p>
<p>וּשְׁאוֹל אֲנִי אֶשְׁאַל אֲשֶׁר אִנָּפֶשׁ.</p>
</blockquote>
<blockquote>
<p>הוֹי הַכְּאֵב גָּדֵל כְּאֵשׁ אוֹכֵלָה</p>
<p>נֶעְצַר בְּעַצְמוֹתַי וּבָא עַד־נָפֶשׁ</p>
<p>רָחֵל אֲהוּבָתִי תְמוֹל הֵחֵלָה</p>
<p>הַיּוֹם בְּפֶתַע גָּֽוְעָה וָאָפֶס.</p>
</blockquote>
<blockquote>
<p>רֵעַי מְיֻדָּעַי אֲהָהּ חָנּוּנִי</p>
<p>הַשְׁלֵךְ נְבֵלָתִי בְגֵיא צַלְמָוֶת</p>
<p>כִּי נָֽפְלוּ עָלַי מְהוּמוֹת מָוֶת.</p>
</blockquote>
<blockquote>
<p>אוֹ אֶל־שְׁמֵי מָרוֹם עֲלוֹת הוֹרוּנִי</p>
<p>כִּי שָׁם אֱיָלוּתִי אֲהָהּ אֶרְאֶנָּה,</p>
<p>לוּ הֶחֱזַקְתִּי בָהּ וְלֹא אַרְפֶּנָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42205">https://benyehuda.org/read/42205</a></div></body>