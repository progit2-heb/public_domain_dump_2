<h1>ביום הבכורים, בהקריב ספר התורה מנחה חדשה לי"י</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>קוֹל שִׁגָּיוֹן  /  אֶל אֵל עֶלְיוֹן,</p>
<p>כִּי מִצִּיּוֹן   /   תֵּצֵא תוֹרָה:</p>
</blockquote>
<blockquote>
<p>קוֹל הַקִּרְיָה, /  כִּי הוֹמִיָה,</p>
<p>וּתְהַלֵּל יָה   /   עַל הַתּוֹרָה:
עַל הַר אֵיתָן / כִּדְמוּת חָתָן</p>
<p>יוֹם זֶה נָתַן  /   אֶת הַתּוֹרָה:
יוֹם זֶה רוֹמָם / עַל כָּל-יוֹמָם,</p>
<p>כִּי תִתַּמָּם  /    בּוֹ הַתּוֹרָה:
יוֹם זֶה רִאשׁוֹן / אֶל כָּל-שָׂשׂוֹן,</p>
<p>כָּל-אִישׁ לָשׁוֹן  /   יַגְדִּיל תּוֹרָה:
אַף בִּרְעָדָה /  כָּל-הָעֵדָה</p>
<p>תִתֵּן תּוֹדָה   /   אֶל הַתּוֹרָה:
יוֹם זֶה אַשְׁרֵי / אִישׁ הַיָּרֵא</p>
<p>אֶת כָּל-דִּבְרֵי  /   זֹאת הַתּוֹרָה:
כִּי כָאֶזְרַח  /  יָצִיץ יִפְרַח,</p>
<p>עָלָיו יִזְרַח  /    אוֹר הַתּוֹרָה:
יוֹם זֶה יוֹאֵל / יָקִים הָאֵל</p>
<p>אֶת הַהַרְאֵל  /   כִּדְבַר תּוֹרָה:
יוֹם זֶה יָעִיר / נִקְמַת הָעִיר</p>
<p>בִּבְנֵי שֵׂעִיר  /   בּוֹזֵי תוֹרָה:
</p>
</blockquote>
<blockquote>
<p>צָרָיו יַכְלִים, /  כִּסְאוֹ יַשְׁלִים,</p>
<p>קוֹל הִלּוּלִים  /   תִּשָּׂא תוֹרָה:
קוֹל שִׁגָּיוֹן  /  אֶל אֵל עֶלְיוֹן,</p>
<p>כִּי מִצִּיּוֹן   /    תֵּצֵא תוֹרָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7633">https://benyehuda.org/read/7633</a></div></body>