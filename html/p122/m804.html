<h1>אודה על פשעי לי"י כי נחמתי כי עשיתים</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵל הַכָּבוֹד, אִם הַכָּבוֹד נָטַשְתִּי,</p>
<p>אַל נָא תִקְצֹף אַל נָא תִטֹּר לָנֶצַח;</p>
<p>זָחַלְתִּי וָאִירָא מִיּוֹם הָרֶצַח,</p>
<p>וּבְכָל-רַע, אוֹיָה לִי! כִּמְעַט נוֹקַשְׁתִּי.
נִחַם עַל אַשְׁמָתִי אַלֶיךָ גַּשְׁתִּי,</p>
<p>סָפַקְתִּי עַל יָרֵךְ וָאַט הַמֶּצַח,</p>
<p>הֻכֵּיתִי מִמַּכְאוֹב אָנוּשׁ וָנֶצַח,</p>
<p>זִכִּיתִי אֶת לִבִּי, אָרְחִי חִדַּשְׁתִּי.
וּלְמַעַן אִנָּצֵל מִפַּח הַפֶּשַׁע,</p>
<p>נָתַתִּי שַׁרְעַפָּי בִּמְעוֹן שָׁמַיִם,</p>
<p>וָאֶתְאַוֶּה מִשָּׁם חַיִּים וָיֶשַׁע.
אַתָּה עַתָּה חַנוּן אֶרֶךְ אַפַּיִם,</p>
<p>אֶת הֶעָשׂוּי כַּפֵּר וּמְחֵה מִסֵּפֶר,</p>
<p>זָכוֹר, כִּי אָנֹכִי עָפָר וָאֵפֶר.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/804">https://benyehuda.org/read/804</a></div></body>