<h1>בפי השיר השלישי לא בא דבר פגול, ולהורות נתן בלבו, מה יהיה משפט הרופא ומעשהו</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אוּלָם רוֹפֵא הַטּוֹב רוֹדֵף הַטֶּבַע,</p>
<p>שָׁת מִשְׁפָּטָיו עַל לֵב כִּכְתוֹב עַל לוּחַ;</p>
<p>כָּל-מֶזֶג הוּא מַכִּיר, שׁוֹקֵל כָּל-רוּחַ,</p>
<p>כִּי בַשִּׁפְלָה יִכְבַּד, יֵקַל עַל גֶּבַע.
עוֹד בָּאַרְבַּע יָדוֹן צוֹפֶה הַשֶּׁבַע,</p>
<p>וּתְעָלָה בַל יוֹשִׁיט אִם לֹא בָטוּחַ;</p>
<p>חִיֹש הַמָּקוֹר יִפְתַּח אֶל דָּם סָרוּחַ,</p>
<p>אֶת מַחְבַּרְתּוֹ חוֹקֵר, בּוֹחֵן הַצֶּבַע.
הַנִּדְכָּאִים בִּכְאֵב, כִּי אַךְ יֵֹש פֶּשַׁע</p>
<p>מִן מִשְׁכָּבָם דָּוֶה אֶל בֵּית הַתֹּפֶת,</p>
<p>זֶה בִתְבוּנוֹת כַּפָּיו יַנְחֵם אֶל יֶשַׁע.
זֶה בִמְסִבּוֹת כָּל-רַע מַפְלִיא הַחֵפֶשׂ;</p>
<p>חֵן בִּשְׂפָתָיו הוּצַק, בִּדְבָרָיו נֹפֶת,</p>
<p>כִּי אַף בִּבְלִי גֵהָה יֵיטִיב לַנֶפֶשׁ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/102">https://benyehuda.org/read/102</a></div></body>