<h1>החקים והמשפטים אשר יעשה אותם האדם וחי בהם</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִי זֶה הָאִישׁ שֹׁחֵר שָׁלוֹם עַד קֶבֶר</p>
<p>לָשֶׁבֶת בֶּטַח כָּל-יָמָיו מִסַּעַר,</p>
<p>פֹּה בִדְרָכַי תֵּלֵךְ אַל תֵּט אֶל עֶבֶר,</p>
<p>כִּי זֶה הֵיכַל כָּל-טוּב, אַף זֶה הַשַּׁעַר:
עַל הוֹן תָּשִׂישׂ רַק לֹא תֵחַת עַל שֶׁבֶר,</p>
<p>אַתָּה תֶחְכָּם רַק לֹא תָבוּז אִישׁ בַּעַר,</p>
<p>בַּנֹעַם תִּתְרָאֶה לִקְרַאת כָּל-גֶּבֶר,</p>
<p>אֶת הַיָּשִׁישׁ תֶּהְדַּר, תָּחוֹן הַנַּעַר.
אַל נָא תֶהְגֶּה אִם לֹא תִשְׁפֹּט כָּל-אֹמֶר,</p>
<p>אַל נָא תִשְׁפֹּט אִם לֹא תַחְקֹר כָּל-טַעַם,</p>
<p>אַל נָא תַחְקֹר אֶת הַנִּשְׂגָּב מֵחֹמֶר.
אִם יֵשׁ עָוְלָתָה בָךְ אַחֵר אַל תֹּכַח,</p>
<p>אִם זָר שִׁמְךָ נִאֵץ אַל תַּט בַּזַּעַם,</p>
<p>שִׁיתָה תָמִיד יִרְאַת שַׁדַּי אֶל נֹכַח.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3509">https://benyehuda.org/read/3509</a></div></body>