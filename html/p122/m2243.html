<h1>גמול ישלם הלך לאיש העשיר, על חסדו אשר הפליא לו כי חלה בתוך ביתו ויחזק</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִקֵּץ שְׁלֹשֶת יוֹם אֲשֶׁר יָשַׁבְתִּי</p>
<p>טוֹב לֵב וּמִתְעַנֵּג בְּזֹאת הַבַּיִת,</p>
<p>בִּגְלַל כְּאֵב מַמְאִיר כְּקוֹץ וָשַׁיִת,</p>
<p>דָּוֶה עֲלֵי עַרְשִׂי אֲנִי שָׁכַבְתִּי;
אֶל מַעֲלוֹת כֹּחִי מְהֵרָה שַׁבְתִּי,</p>
<p>אַף רַעֲנָן הוֹדי כְהוֹד הַזַּיִת;</p>
<p>מִחוּץ יְדַבֵּר פִּי וְלֵב מִבַּיִת,</p>
<p>כִּי מָצְאָה נַפְשִׁי אֲשֶׁר תָּאַבְתִּי.
אֶמְנַע תְּשׁוּאוֹת חֵן, וְלֹא אָנִיעַ</p>
<p>שָׂפָה לְהוֹדוֹת לָךְ בְּאִמְרֵי שֶׁפֶר,</p>
<p>כִּי לֹא יְשֻּׁלַם חוֹב בְּפֶה מַבִּיעַ.
אָמְנָם, שְׁלֹמֹה דוֹד, עֲלֵי הַסֵּפֶר,</p>
<p>זֹאת חַסְדְךָ רַבָּה אֲנִי אַצִּיעַ,</p>
<p>וּתְהִי לְזִכָּרוֹן עֲדֵי הָאֵפֶר.
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2243">https://benyehuda.org/read/2243</a></div></body>