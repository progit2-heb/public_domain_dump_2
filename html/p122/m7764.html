<h1>אל אצילי בני ישראל כמר שאול בונפיל וכמר יעקב אירגאס קציני ליוורנו המעטירה בקומם מתוך העדה ללכת בתורת י"י ביום חתונתה וביום שמחת לבה</h1>
אפרים לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>תּוֹרָה תְעוּדַת אֵל, בְּאֵל נִקְשֶׁרֶת,</p>
<p>אַיֵּה מְעִיל צִדְקֵךְ אֲשֶׁר תִּצְנוֹפִי?</p>
<p>עַד אָן אֱמוּנָתֵךְ תְּהִי נֶעְדֶּרֶת,</p>
<p>אַף זָהֳרֵךְ טָמוּן וּבַל תּחְשׂוֹפִי?</p>
<p>עוּרִי בְתוּלַת חֵן מְאוֹד נֶהְדֶּרֶת,</p>
<p>עוּרִי גְבֶרֶת עוֹז, כְּלִילַת יוֹפִי,</p>
<p>הִנָּשְׂאִי עַל כֵּס בְּרָב תִּפְאֶרֶת,</p>
<p>וִישׁוֹחֲחוּ תַחְתֵּךְ אֱלִילֵי דוֹפִי.</p>
<p>שׁוּבִי לְקַדְמָתֵךְ, וְקוּמִי שִׂישִׂי,</p>
<p>גַּלִי מְקוֹר חָכְמָה אֲשֶׁר נִסְתָּמָה,</p>
<p>אַף יֶעֱרַב טַעְמֵךְ, כְּיֵין הָרֶקַח.</p>
<p>אֶל כָּל-מְתֵי סוֹדֵךְ פְּדוּת הָחִישִׁי;</p>
<p>בָּךְ יַעֲלוֹז שָׁאוּל וְיָדוֹ רָמָה,</p>
<p>בָּךְ יַעֲקֹב יָגֵל וְיוֹסֶף לֶקַח.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7764">https://benyehuda.org/read/7764</a></div></body>