<h1>זִכְרוֹנוֹת</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הָרוֹעֶה הַזָקֵּן אַבּוּ-צַלַח</p>
<p>מְעִירֵנִי: “קוּמִי, רָחֵל!”</p>
<p>הַחֲלוֹם כִּזֵּב. מִן הַבַּיִת</p>
<p>אָנֹכִי צוֹנַחַת כַּצֵּל.
הֶחָצֵר – אַחֶרֶת, אַחֶרֶת,</p>
<p>גַּם אֲנִי אַחֶרֶת, כֻּלִּי –</p>
<p>יְחִידָה וּקְטַנָּה וְנִפְעֶמֶת</p>
<p>בָּעוֹלָם הַגָּדוֹל, הַלֵּילִי.
הַנָּמִים יוֹסִיפוּ יָנוּמוּ</p>
<p>וּשְׁנָתָם לָהֶם תֶּעֱרַב;</p>
<p>אַךְ אֲנִי – שֻׁתֶּפֶת לַלַּיְלָה.</p>
<p>וּמוּבֵאת בְּסוֹדוֹ הַמְכֻכָּב.</p>
</blockquote>
<p>כסלו, תרצ"א</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8220">https://benyehuda.org/read/8220</a></div></body>