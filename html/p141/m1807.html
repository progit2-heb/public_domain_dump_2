<h1>[הִגִּיעָה הָעֵת]</h1>
היינריך היינה / רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִגִּיעָה הָעֵת לְנַעֵר מֵעָלַי</p>
<p>טֵרוּף הָעוֹכֵר נְשָׁמָה.</p>
<p>אָרַךְ הַמִּשְׂחָק שֶׁשִׂחַקְתִּי עִמָּךְ</p>
<p>כְּלֵץ עַל קַרְשֵׁי הַבָּמָה.
הִרְהִיבוּ עֵינַיִם בַּדֵי תַפְאוּרוֹת</p>
<p>בְּרֹב צִבְעֵיהֶם הַנָּאוִים.</p>
<p>הָיְתָה אַדַּרְתִּי מְרֻקֶּמֶת זָהָב,</p>
<p>הָיוּ רִגְשׁוֹתַי נִשְׂגָּבִים.
כָּלָה הַמַּחֲזֶה. דָּעֲכוּ הָאוֹרוֹת,</p>
<p>הַקֶּסֶם נָגוֹז וְנִמְחַק:</p>
<p>אַךְ לָמָּה עֲדַיִן הַלֵּב הַפּוֹתֶה</p>
<p>כוֹאֵב כְּבִשְׁעַת הַמִּשְׂחָק?
אֲהָהּ, אֲדֹנָי! לֹא יָדַעְתִּי נַחֵש</p>
<p>אֲשֶׁר הַגּוֹרָל לִי יָבִיא.</p>
<p>כִּי אֶת הַלּוּדָר הַגּוֹסֵס אֲשַׂחֵק</p>
<p>עִם מָוֶת בְּמוֹ לְבָבִי!..
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1807">https://benyehuda.org/read/1807</a></div></body>