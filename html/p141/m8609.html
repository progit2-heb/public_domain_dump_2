<h1>[אֶת כֻּלִּי סִפַּרְתִּי עַד תֹּם] (בחדרי חדריי)</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֶת כֻּלִּי סִפַּרְתִּי עַד תֹּם,</p>
<p>בְּחַדְרֵי חֲדָרַי</p>
<p>הוֹלַכְתִּי זָרִים וְהִצְבַּעְתִּי:</p>
<p>כָּאן –</p>
<p>גַּאֲוָה רְמוּסָה, כָּאן – צִפִּיַּת שָׁוְא,</p>
<p>וְשַׁלְוָה לְאַחַר יֵאוּשׁ –</p>
<p>לְהַלָּן.
גַּם אַתָּה בֵּינֵיהֶם,</p>
<p>גַּם אַתָּה, הַקָּרוֹב-הַזָּר,</p>
<p>עֲבַרְתַּנִי עָבוֹר וְהַבֵּט וַתֵּצֵא עִם כֻּלָּם,</p>
<p>וַאֲנִי</p>
<p>בַּפִּנָּה אֶשְׁקֹט.</p>
<p>וַאֲנִי – – הַאֻמְנָם, הַאֻמְנָם</p>
<p>לֹא הָיָה דָבָר?!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8609">https://benyehuda.org/read/8609</a></div></body>