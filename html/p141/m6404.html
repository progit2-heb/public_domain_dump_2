<h1>שָׁכֵן</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵינִי רוֹאָה אוֹתוֹ.</p>
<p>אֲבָל אֲנִי זוֹכֶרֶת.</p>
<p>זוֹכֶרֶת אֶל נָכוֹן: הוּא כָּאן, יֶשְׁנוֹ.</p>
<p>מִפַּחַד בַּלֵּילוֹת מָגֵן לִי וּמִשְׁמֶרֶת</p>
<p>רִבּוּעַ אוֹר זָהֹב שֶׁל חַלּוֹנוֹ.
לוּ אַךְ זָכַרְנוּ: יֵשׁ!</p>
<p>לוּ אַךְ נִתַּן לָדַעַת:</p>
<p>יֵשׁ מִי בִּלְתִּי נִרְאֶה וּוַדָּאִי כָּאוֹר,</p>
<p>וְזֵכֶר קִרְבָתוֹ כְּיָד מַרְגַּעַת</p>
<p>עַל מֵצַח מְיֻזָּע שֶׁל עֲיֵפֵי מָגוֹר.</p>
</blockquote>
<p>סיון, תר"ץ</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6404">https://benyehuda.org/read/6404</a></div></body>