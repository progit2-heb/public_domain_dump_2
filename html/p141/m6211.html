<h1>[וְאִם לֹא רָפְאָה הַיָּד]</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<p>יִמְחַץ וְיָדָיו תִּרְפֶּינָה</p>
<p>(איוב ה', י"ח)</p>
<blockquote>
<p>וְאִם לֹא רָפְאָה הַיָּד הַמּוֹחֶצֶת</p>
<p>אִם אֵין לָהּ צֳרִי לָצֶקֶת לַלֵּב</p>
<p>חָטוֹא לֹא חָטְאָה לִי – בָּחַרְתִּי בָּעֶצֶב</p>
<p>הֵיטִיבָה עִמִי כִּי רָצִיתִי בִּכְאֵב.
רָצִיתִי בִּכְאֵב. בִּכְאֵב מְנַצֵּחַ,</p>
<p>בִּכְאֵב מְטַהֵר, מַעֲנִיק וּמַפְרֶה;</p>
<p>כְּאֵת-הַחוֹרְשִׁים לִי חֻדּוֹ הַפּוֹלֵח,</p>
<p>נִטְפֵי דִמְעוֹתָיו כְּאֶגְלֵי הַיּוֹרֶה.
בְּנוֹף עִצָּבוֹן קָמָה מִשְׂתָּרַעַת, –</p>
<p>גָּרְנִי הַשּׁוֹמֶמֶת נָכוֹן לָךְ יְבוּל!</p>
<p>וְאִם לֹא חָבְשָׁה הַיָּד הַפּוֹצַעַת –</p>
<p>הִגְדִּילָה חַסְדָּהּ… גָּמְלָה לִי הַגְּמוּל…</p>
</blockquote>
<p>ה' אדר, תר"ץ</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6211">https://benyehuda.org/read/6211</a></div></body>