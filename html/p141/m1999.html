<h1>מִכְתָּב</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>… וְטוֹב לִי, טוֹב בְּכָךְ. אֲנִי שׁוֹמֶרֶת סוֹד</p>
<p>שֶׁל אשֶׁר מְדֻמֶּה נִגְלָה לִי וְנִכְחַד,</p>
<p>וּבִנְשִׁיקַת תּוֹדָה נוֹגְעוֹת שְׂפָתַי בַּיָּד</p>
<p>אֲשֶׁר פָּצְעָה אוֹתִי וְתִפְצָעֵנִי עוֹד.
אַךְ יֵשׁ בִּשְׁעוֹת שָׁלוֹם, רִגְעֵי דִכְדּוּךְ וּדְוָי,</p>
<p>אַךְ יֵשׁ רִגְעֵי טֵרוּף, רִגְעֵי זָדוֹן אַכְזָר:</p>
<p>לִקְרֹעַ שַׁלְוָתְךָ כִּקְרֹעַ קוֹל שׁוֹפָר</p>
<p>שְׁמֵי יוֹם הַדִּין… וְלוּ בִּמְחִיר חַיָּי…</p>
</blockquote>
<p>אייר, תר"ץ</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1999">https://benyehuda.org/read/1999</a></div></body>