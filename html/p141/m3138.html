<h1>[כָּאֵלֶּה בָּאָבִיב יָמוּתוּ]</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<p>לזכר בנימין קוינט ואליעזר פקטורי</p>
<blockquote>
<p>כָּאֵלֶּה בָּאָבִיב יָמוּתוּ,</p>
<p>אֲנִי יוֹדַעַת זֹאת,
חַיִּים יִגְאוּ, חַיִּים יָרֹנּוּ</p>
<p>בְּרִבֹּאוֹת קוֹלוֹת:</p>
<p>כָּל הַדְּבָרִים יִהְיוּ לְפֶתַע</p>
<p>גְּלוּיִים לְמֵרָחוֹק</p>
<p>וְהָאָדָם יִבְטַח בְּאשֶׁר</p>
<p>בְּהִיר נֶפֶשׁ כְּתִינוֹק:</p>
<p>חִידַת חַיִּים תִּהְיֶה מוּבֶנֶת,</p>
<p>צוּקַת חַיִּים – קַלָּה.
כָּאֵלֶּה בָּאָבִיב יָמוּתוּ –</p>
<p>בְּרָכָה הִיא אוֹ קְלָלָה?</p>
</blockquote>
<p>תל-אביב, תרפ"ו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3138">https://benyehuda.org/read/3138</a></div></body>