<h1>בַּנֵּכָר</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כָּכָה אֵשֵׁב… כָּכָה: שַׁחָה וְרוֹעֶדֶת.</p>
<p>שֶׁמֶשׁ קָרָה פֹּה בַּשַּׁחַק הַזָּר.</p>
<p>צַו חֲרִישִׁי יִשָּׁמַע – גַּעְגּוּעֵי הַמּוֹלֶדֶת –</p>
<p>קוּמִי וּלְכִי! מַה לָּךְ בְּאֶרֶץ נֵכָר!
כָּכָה אָקוּם… כָּכָה: בַּפַּעַם הָאֶלֶף.</p>
<p>כָּכָה אֵלֵךְ לִי בְּאֶפֶס אוֹנִים.</p>
<p>כָּךְ אֲשׁוֹטֵט בַּדְּרָכִים, בַּשָּׁרָב וּבָדֶּלֶף;</p>
<p>כָּכָה אֹהַב… כָּכָה: לְלֹא פִּתְרוֹנִים.</p>
</blockquote>
<p>תל-אביב, תרפ"ו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3775">https://benyehuda.org/read/3775</a></div></body>