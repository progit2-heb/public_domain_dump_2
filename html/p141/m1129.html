<h1>הֵן יָצָאנוּ בַּסָּךְ</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֵן יָצָאנוּ בַּסָּךְ</p>
<p>עַלִיזִים, עַזִים, לִנְתִיבָה רְחוֹקָה</p>
<p>הֵן יָצָאנוּ בַּסָּךְ</p>
<p>לְקַדֵּם אֶת פְּנֵי הַמַּלְכָּה.</p>
</blockquote>
<blockquote>
<p>וּבָזֶה אַחַר זֶה</p>
<p>עָיְפוּ, כָּשְלוּ, כָּרְעוּ בַּדְרָכִים:</p>
<p>וּבָזֶה אַחַר זֶה</p>
<p>נִפְרְדוּ מֵעָלַי לִנְצָחִים.</p>
</blockquote>
<blockquote>
<p>כִּי תֵלֵךְ גַם אַתָּה –</p>
<p>וְנוֹתַרְתִּי בְּאֶרֶץ רַבָּה לְבַדִּי;</p>
<p>כִּי תֵלֵךְ גַם אַתָּה –</p>
<p>מִי בַּצַר לִי יָסֹךְ בַּעֲדִי?</p>
</blockquote>
<blockquote>
<p>כִּי יַכְזִיב אֶת מֵימָיו</p>
<p>מַעְיָנִי הַיָחִיד בְּנִבְכֵי אֲדָמָה,</p>
<p>כִּי יַכְזִיב אֶת מֵימָיו –</p>
<p>וְגָוֹעַ אֶגְוַע בַּצָמָא.</p>
</blockquote>
<p>תרפ"ג</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1129">https://benyehuda.org/read/1129</a></div></body>