<h1>חַדְרִי הֶחָדָשׁ</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֵידָד, חַדְרִי הֶחָדָשׁ, הַצּוֹפֶה פְּנֵי יָם,</p>
<p>הַנִּשָּׂא בְּעֶשְׂרִים אַמָּה מֵעַל לַמִּדְרֶכֶת!</p>
<p>רוּחוֹת מֵאַרְבַּע רוּחוֹת,</p>
<p>עִם לַיְלָה – חַג-נְגֹהוֹת,</p>
<p>בְּדִידוּת מְבֹרֶכֶת.
קִשְׁרוּ נָא עָלַי, אֵפוֹא, פְּגָעִים קְטַנִּים עִם גְּדוֹלִים</p>
<p>לְהַלְאוֹת הַיָּגֵעַ.</p>
<p>אֶת אָזְנִי מִכֶּם אֶאֱטֹם, אֶת עֵינִי אַעְלִים:</p>
<p>לִבִּי מְפֻיָּס לְמַפְרֵעַ.</p>
</blockquote>
<p>תל-אביב, תרפ"ו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8674">https://benyehuda.org/read/8674</a></div></body>