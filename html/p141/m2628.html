<h1>שירת בוקר</h1>
אינוקנטי אננסקי / רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מַלְבִּין, בּוֹקֵעַ אוֹר הַבֹּקֶר</p>
<p>עוֹלָה הַשֶּׁמֶשׁ בַּמָּרוֹם,</p>
<p>לַאֲדָמָה הַמִּתְעוֹרֶרֶת</p>
<p>שׁוֹלַחַת הִיא בִּרְכַּת שָׁלוֹם.</p>
<p>פֹּה אֶתְהַלֵּךְ וְלִבִּי אֵלַיִךְ,</p>
<p>קוֹל שִׁירָתִי נוּגֶה קוֹדֵר.</p>
<p>אַתְּ יְשֵׁנָה אֵינֵךְ שׁוֹמַעַת,</p>
<p>אֵינֵךְ פּוֹתַחַת לַמְשׁוֹרֵר.</p>
<p>שִׂימִי גַם אַתְּ שִׂמְלַת הַלֹּבֶן,</p>
<p>בּוֹאִי, רִפְאִי נַפְשִׁי הַחוֹלָה.</p>
<p>אַתְּ רְחוֹקָה – הַשֶּׁמֶש אֵינֶנָּה,</p>
<p>אַתְּ עַל יָדִי – הַשֶּׁמֶש עוֹלָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2628">https://benyehuda.org/read/2628</a></div></body>