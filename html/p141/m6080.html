<h1>[פְּגִישָׁה, חֲצִי פְּגִישָׁה]</h1>
רחל בלובשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>פְּגִישָׁה, חֲצִי פְּגִישָׁה, מַבָּט אֶחָד מָהִיר,</p>
<p>קִטְעֵי נִיבִים סְתוּמִים – זֶה דַי…</p>
<p>וְשׁוּב הֵצִיף הַכֹּל, וְשׁוּב הַכֹּל הִסְעִיר</p>
<p>מִשְׁבַּר הָאֹשֶׁר וְהַדְּוָי.
אַף סֶכֶר שִׁכְחָה – בָּנִיתִי לִי מָגֵן –</p>
<p>הִנֵּה הָיָה כְּלֹא הָיָה.</p>
<p>וְעַל בִּרְכַּי אֶכְרַע עַל שְׂפַת אֲגַם סוֹאֵן</p>
<p>לִשְׁתּוֹת מִמֶּנּוּ לִרְוָיָה!</p>
</blockquote>
<p>תל-אביב, 13.4.25</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6080">https://benyehuda.org/read/6080</a></div></body>