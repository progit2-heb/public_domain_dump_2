<h1>בעלי מלאכה וכלי עבודתם</h1>
ישראל דושמן
<body align="right" dir="rtl"><div align="right" dir="rtl"><!DOCTYPE html>
<body>
<h2>הַגַּנָּן</h2>
<blockquote>
<p>גַּנּן אָנֹכִי</p>
<p>עוֹבֵד אֲדָמָה;</p>
<p>וְיֵש לִי עוֹזְרִים –</p>
<p>מָטָר וְחַמָּה.</p>
</blockquote>
<blockquote>
<p>בְּרוּכָה תִּהְיִי,</p>
<p>גִּנַּת הַיָּרָק!</p>
<p>מִפְּרִי אַדְמָתֵךְ</p>
<p>טָעִים הַמָּרָק.</p>
</blockquote>
<h2>הַחַלְבָּן</h2>
<blockquote>
<p>חַלְבָּן אָנֹכִי,</p>
<p>רוֹכֵב עֲל חָמוֹר;</p>
<p>חָלָב שֶל פָּרָה</p>
<p>הֵבֵאתִי למכֹּר.</p>
</blockquote>
<blockquote>
<p>חֲלֵב פָּרָתִי</p>
<p>נָקִי וְטָרִי;</p>
<p>מַרְפֵּא לַחוֹלֶה,</p>
<p>תַּעֲנוּג לַבָּריא.</p>
</blockquote>
<h2>הַנַּגָּר</h2>
<blockquote>
<p>שֻלְחָן וְכִסֵּא</p>
<p>וְעוֹד רְהִיטִים,</p>
<p>הֲרֵינִי עוֹשֶׂה</p>
<p>מֵעֵץ הַשִּׁטִּים.</p>
</blockquote>
<blockquote>
<p>מֻמְחֶה אָנֹכי,</p>
<p>רָגִיל בִּמְלָאכָה.</p>
<p>לוּ רַק יִתֵּן אֵל</p>
<p>מְעַט הַצְלָחָה.</p>
</blockquote>
<h2>הַתּוֹפֶרֶת</h2>
<blockquote>
<p>תּוֹפֶרֶת אנִי</p>
<p>מִינֵי לְבָנִים,</p>
<p>שֶׁל כָּל הַמִּדּוֹת,</p>
<p>שֶׁל כָּל הַגְּוָנִים.</p>
</blockquote>
<blockquote>
<p>רַק שֵׁשֶת יָמִים</p>
<p>אֶתְפֹּר בְּמַחְטִי;</p>
<p>בְּיוֹם הַשַּׁבָּת</p>
<p>אֶשְׁבֹּת מִמְלַאכְתִּי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/11471">https://benyehuda.org/read/11471</a></div></body>