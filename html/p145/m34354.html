<h1>לראש השנה</h1>
שמואל דוד לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֵן יוֹם הַזִּכָּרוֹן: הִנֵּה שָבָתְנוּ,</p>
<p>וַנִּתְקַע כִּדְבָרֶיךָ בַּתָּקוֹעַ;</p>
<p>שָׁמַעְנוּ לְךָ שַׁדָּי, וּשְׁמַע שָׁמוֹעַ</p>
<p>אֵלֵינוּ גַם־אַתָּה, אַף־אִם שִׁחָתְנוּ.</p>
</blockquote>
<blockquote>
<p>הִנֵּה עַד־הֵנָּה כָל־רָעָה בָּאָתְנוּ</p>
<p>וַהִּיְהֶ נִדְכָּאִים בִּלְתִּי מַרְגּוֹעַ;</p>
<p>אָנָא! כָּל־גֶּזֶר רָע הוֹאֵל לִקְרוֹעַ,</p>
<p>פֶּן תִּדְבָּקַנּוּ הָרָעָה וָמָתְנוּ.</p>
</blockquote>
<blockquote>
<p>צִוִּיתָ בִּתְרוּעָה כִי נִקְרָאֶךָּ</p>
<p>כָּל־עֶת־צָרָה, יוֹם מִלְחָמָה וָחֵרֶם;</p>
<p>אֶל־רִנָּתִי הַקְשִׁיבָה, כִּי דַלּוֹתִי.</p>
</blockquote>
<blockquote>
<p>חַסְדֶּךָ הִתְעַטֵּף, לֵאמֹר: דַּיֶּךָּ</p>
<p>לַהַב, אֵשׁ אוֹכֵלָה, נֵפֶץ וָזֶרֶם;</p>
<p>כָּלָה הַזַּעַם, וּבְכוֹרִי חַגּוֹתֵי.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34354">https://benyehuda.org/read/34354</a></div></body>