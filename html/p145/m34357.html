<h1>ליום שמחת תורה.</h1>
שמואל דוד לוצטו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p><strong>בְּשִׁגָּיוֹן</strong> / תָּגֵל צִיּוֹן,</p>
<p>לְאֵל עֶלְיוֹן / תִּשָּׂא זִמְרָה.</p>
<p>וְעַם־חֶמְדָּה / יִתֵּן תּוֹדָה,</p>
<p>וּבִיהוּדָה / תּוֹפַע אוֹרָה.</p>
<p>כְּדוֹר רִאשׁוֹן / יִשְׂבַּע שָׂשׂוֹן,</p>
<p>וְכָל־לָשׁוֹן / תָּשִׁיר שִׁירָה.</p>
<p>וְשִׁיר מִזְמוֹר / נֹאמַר אָמוֹר</p>
<p>בְּיוֹם נִגְמוֹר / אֶת־הַתּוֹרָה.</p>
</blockquote>
<blockquote>
<p><strong>וְגִיל חָתָן</strong> / יִהְיֶה אֵיתָן,</p>
<p>וְיִתְעדַּן / בִּקְרוֹא מִקְרָא.</p>
<p>הֲלֹא יִירַשׁ / גִּיל לֹא פֹרַשׁ</p>
<p>אֲשֶׁר אֵרַשׂ / יָפָה בָרָה.</p>
<p>וּבִרְכָתוֹ / תִּשׁכֹּן אִתּוֹ,</p>
<p>וּמָנָתוֹ / מִלִּין יִקְרָא.</p>
<p>תְּנוּ שָׂכָר / שָׂשׂוֹן וִיקָר</p>
<p>לְאִישׁ יָקָר / הִשְׁלִים תּוֹרָה.</p>
</blockquote>
<blockquote>
<p><strong>וְאַתָּה</strong> רֹאשׁ, / מַגִּיד מֵרֹאשׁ,</p>
</blockquote>
<blockquote>
<p>אֲשֶׁר תִּפְרֹשׁ / עוֹלָם נִבְרָא,</p>
<p>לְךָ וּלְךָ / שָׂשׂוֹן וְשִׂמְחָה,</p>
<p>בְּהַחֶלְךָ / דִבְרֵי נוֹרָא.</p>
<p>וְאֵל יָחִיד / צָרָיו יַכְחִיד,</p>
<p>וּבֶן־דָּוִד / יַרְבֶּה מִשְׂרָה.</p>
</blockquote>
<blockquote>
<p>וְיִשְׁמַע־אֵל / אֶל־יִשְׂרָאֵל,</p>
</blockquote>
<blockquote>
<p>וּבָא גֹאֵל / בִּגְלַל תּוֹרָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34357">https://benyehuda.org/read/34357</a></div></body>