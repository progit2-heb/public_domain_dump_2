<h1>לארבע תעניות</h1>
שמואל דוד לוצטו
<body align="right" dir="rtl"><div align="right" dir="rtl"><!DOCTYPE html>
<body>
<p>תקע"ז</p>
<blockquote>
</blockquote>
<blockquote>
<p>עַד־מָה, אֱלוֹהַּ, תֶּאֱנַף לָנֶצַח?</p>
<p>עַד־אָן חֲמַת שַׁדַּי יְהִי מִשְׁתֵּנוּ?</p>
<p>לָמָּה יְהִי, אָדוֹן, כְּאֵבִי נֶצַח?</p>
<p>גַּלֵּה כְּבוֹד מַלְכוּתְךָ עָלֵינוּ.</p>
</blockquote>
<blockquote>
<p>עַד־מָה, אֱלֹהִים חַי, תְּהִי אַרְצֵנוּ</p>
<p>אֶל־עַם קְשֵׁי לֵבָב וְחִזְקֵי מֵצַח,</p>
<p>וּבְכוֹרְךָ יִסְבֹּל שְבִי וָרֶצַח</p>
<p>מִשּׂנְאָיו כִּי אָמְצוּ מִמֶּנּוּ?</p>
</blockquote>
<blockquote>
<p>אֶת־יַעֲקֹב הַבֵּט, אֲשֶׁר בֵּית כֶּלֶא</p>
<p>יִצְעַק בְּמַר נַפְשׁוֹ וְיִזַּל־מָיִם;</p>
<p>חוּסָה, חֲמֹל עָלָיו. אֱמֹר הַפָּעַם:</p>
</blockquote>
<blockquote>
<p>שִׂישִׂי וְגִילִי, בַּת־יְרוּשָׁלָיִם,</p>
<p>כִּי עוֹד מְעַט מִזְעָר וְכָלָה זָעַם,</p>
<p>וּבְאַרְצְכֶם לֹא תַעֲשׂוּ כָאֵלֶּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34359">https://benyehuda.org/read/34359</a></div></body>