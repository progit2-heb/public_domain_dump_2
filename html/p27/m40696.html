<h1>שְׁתֵּי הַשִּׁבֳּלִים (ח)</h1>
אברהם בר גוטלובר
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>(משל מוסר)</p>
</blockquote>
<blockquote>
<p>שִׁבֹּלֶת עֹמֶדֶת בְּקוֹמָה זְקוּפָה,</p>
<p>עַל יַד רְעוּתָהּ לָאָרֶץ כְּפוּפָה;</p>
<p>בְּגָאוֹן וּבְלָצוֹן אֵת פִּיהָ פָעָרָה,</p>
<p>וַתְּהַתֵּל בִּרְעוּתָהּ, וְכֹה אָמָרָה:</p>
<p>"כַּעֲנִיָּה בְּפֶתַח תַּעַמְדִי שְׁחוֹחַ,</p>
<p>הָרֵם רֹאשׁ כָּמֹנִי אֵין בְּךָ כֹּחַ!"</p>
<p>אַל נָא אֲחוֹתִי, הַשֵּׁנִית הֵשִׁיבָה.</p>
<p>אַל נָא תְּהִי בֵינֵינוּ מְרִיבָה.</p>
</blockquote>
<blockquote>
<p>הֵן אֱמֶת לְךָ נִתַּן הֲדַר הַקּוֹמָה,</p>
<p>כִּי רֹאשֵׁךְ קַל אֵין בּוֹ מְאוּמָה,</p>
<p>עַל כֵּן תִּשְׂאִיהוּ לְחֵן וּלְיֹפִי.</p>
<p>גָּבוֹהַּ מְאֹד, וּבוֹ מַחְסוֹר וְעֹנִי,</p>
<p>וְלוּ רֹאשֵׁךְ יִמָּלֵא כָמֹנִי</p>
<p>מַטָּה מַטָּה אָז אֹתוֹ תָכֹפִי.</p>
</blockquote>
<p>______</p>
<blockquote>
<p>לָכֵן בְּנֵי אָדָם, אַל נָא תִתְגָּאוּ!</p>
<p>וּכְמוֹ בַּמַּרְאָה בַּמָּשָׁל תִּתְרָאוּ:</p>
<p>מִי יָרוּם וְנִשָׂא וְרֹאשׁוֹ בַשָׁמַיִם, –</p>
<p>וּמִי יַבִּיט לָאָרֶץ, ויַשְׁפִּיל עֵינַיִם.</p>
</blockquote>
<div class="footnotes">
<hr/>
<ol>
<li id="fn:1">
<p>העתקה מלשון רוסיא. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40696">https://benyehuda.org/read/40696</a></div></body>