<h1>עַל מַצֶּבֶת קֶבֶר יַלְדָּה אַחַת (ל)</h1>
אברהם בר גוטלובר
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<p>א</p>
<blockquote>
<p>נֶפֶשׁ מִמְרוֹמִים לַמָרוֹם שָׁבָה,</p>
<p>אֶל-מְקוֹר כֹּל, אֶל זְרֹעוֹת אֵל בָּאָֽה;</p>
<p>טְהֹרָה הִיא כִּי בְחַטָאת לֹא נִתְעָבָה,</p>
<p>וּבְעֵינֵי אֱלֹהִים וְאָדָם חֵן מָצָאָה.</p>
</blockquote>
<p>ב</p>
<blockquote>
<p>כְּמַלְאָךְ מִמָּרוֹם הִתְהַלַּכְתְּ בָּאָרֶץ,</p>
<p>וְעַתָּה בַּמָּרוֹם מַה-מְּאֹד תִּפְרְצִי פָרֶץ.</p>
</blockquote>
<p>ג</p>
<blockquote>
<p>בִּזְרֹעוֹת אֲדָמָה הֵרָגְעִי הַדְרַת הַגְּוִיוֹת!</p>
<p>וְאַתְּ נֶפֶשׁ מִשַּׁדַּי, עוּפִי אֶל אֲשֶׁר עֵינַיִךְ תְּלוּיוֹת!</p>
</blockquote>
<p>ד</p>
<blockquote>
<p>אַךְ הוֹפִיעַ הוֹפִיעָה לָהּ נֶפֶשׁ מֵעָל,</p>
<p>לַמָרוֹם אִוְּתָה וַתַּעְפִּיל לַעֲלוֹת אֶל-עָל.</p>
</blockquote>
<p>ה</p>
<blockquote>
<p>שִׁכְבִי בִּתִּי בִּמְשֹׁאָה וָאָמֶשׁ</p>
<p>עֲדֵי יָאִיר הַבֹּקֶר וְזָרְחָה לְךָ שָׁמֶשׁ.</p>
</blockquote>
<blockquote>
<p>לא</p>
<p>עַל מַצֶבֶת רַב…</p>
<p>מְצֹא מִשְׁפָּטִים, חֲדָשִׁים לַבְּקָרִים,</p>
<p>כָּל יְמֵי חַיָיו עָמַל וְיָגַע;</p>
<p>לָכֵן לֹא מָצָא עֵת לַעֲשׂוֹת מֵישָׁרִים,</p>
<p>וּמוֹרָא שָׁמַיִם בִּלְבָבוֹ לֹא נָגַע.</p>
</blockquote>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>מל"ר משירי קאראמזין. אֵם אחת בקשה פניו לחבר איזה
חרוזים על מצבת קבר בתה בת שתי שנים. ויכתוב את חמשת החרוזים האלה למען
תבחר לה. ותבחר בחמישי. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40715">https://benyehuda.org/read/40715</a></div></body>