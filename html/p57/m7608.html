<h1>אוֹמְרִים יֶשְׁנָהּ אֶרֶץ...</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אוֹמְרִים: יֶשְׁנָהּ אֶרֶץ,</p>
<p>אֶרֶץ רְוַת שֶׁמֶשׁ…</p>
<p>אַיֵּה אוֹתָהּ אֶרֶץ?</p>
<p>אֵיפֹה אוֹתוֹ שֶׁמֶשׁ?
אוֹמְרִים: יֶשְׁנָהּ אֶרֶץ</p>
<p>עַמּוּדֶיהָ שִׁבְעָה,</p>
<p>שִׁבְעָה כּוֹכְבֵי-לֶכֶת</p>
<p>צָצִים עַל כָּל גִּבְעָה.
אֶרֶץ – בָּהּ יְקֻיַּם</p>
<p>כָּל אֲשֶׁר אִישׁ קִוָּה,</p>
<p>נִכְנַס כָּל הַנִּכְנָס –</p>
<p>פָּגַע בּוֹ עֲקִיבָא.
"שָׁלוֹם לְךָ, עֲקִיבָא!</p>
<p>שָׁלוֹם לְךָ, רַבִּי!</p>
<p>אֵיפֹה הֵם הַקְּדוֹשִׁים,</p>
<p>אֵיפֹה הַמַּכַּבִּי?"
עוֹנֶה לוֹ עֲקִיבָא,</p>
<p>אוֹמֵר לוֹ הָרַבִּי:</p>
<p>"כָּל יִשְׂרָאֵל קְדוֹשִׁים,</p>
<p>אַתָּה הַמַּכַּבִּי"</p>
</blockquote>
<p>ברלין</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7608">https://benyehuda.org/read/7608</a></div></body>