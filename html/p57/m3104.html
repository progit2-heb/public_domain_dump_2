<h1>נָא הָשִׁיבוּ לִי יַלְדוּתִי</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נָא הָשִׁיבוּ לִי יַלְדוּתִי</p>
<p>תֹּר הַשִּׁירִים, גִּיל-עוֹלָמִים,</p>
<p>שַׁדְמוֹת-זָהָב וּשְׁמֵי טֹהַר,</p>
<p>וִימוֹת יֶלֶד, יֶלֶד תָּמִים.
רַבֵּי-קֶסֶם וּשְׁלַל-צֶבַע</p>
<p>חֲלוֹמוֹתַי לִי הָשִׁיבוּ,</p>
<p>פַנְטָסִיָּה לִי רִקְמָתַם,</p>
<p>הֵמָּה לִבִּי אָז הִרְהִיבוּ.
עֵת לֹא עֵינֵי כְלִילַת-יֹפִי –</p>
<p>שֶׁמֶשׁ-אָבִיב אַךְ שְׁזָפָנִי,</p>
<p>וּבְמַדּוּחֵי פִּלְאֵי-פְלָאוֹת</p>
<p>סִפּוּר בַּדִּים צוֹד צָדָנִי.
לִי הָשִׁיבוּ שִׁירֵי נֹעַם,</p>
<p>רֵעַי אִתִּי בַּטּוֹב רָאוּ,</p>
<p>תֹּר הַנֹעַר, שְׂחוֹק וְשִׁיחוֹת</p>
<p>מִלֵּב מָלֵא אָז נָבָעוּ.
עֵת עוֹד נַפְשִׁי גָרְסָה לְחַיִּים,</p>
<p>נָבְעוּ רְגָשַׁי בִּי כַּמַּעְיָן;</p>
<p>עֵת נָשָׂאתִי נַפְשִׁי לְתִקְווֹת,</p>
<p>אֵין מַלְּאוֹתָן שָׁנַי דַּיָּן.
לִי הָשִׁיבוּ גַם דִּמְעוֹתַי,</p>
<p>לִבִּי עַתָּה כִּי יָשִׁיבוּ,</p>
<p>וֶאֱמוּנָתִי גָלְתָה מֶנִּי,</p>
<p>פְּגָעִים רוּחִי כִּי יַעֲצִיבוּ.
שׁוּב וּפְרַח, אֲבִיב יַלְדוּתִי,</p>
<p>שׁוּב כַּצְּפִירָה תּוֹפַע בְּהִלָּהּ!</p>
<p>אַךְ הֲיִפְרַח צְחִיחַ-סֶלַע,</p>
<p>סְדוֹם תִּבָּנֶה עֲלֵי תִלָּהּ?!</p>
</blockquote>
<p>אודיסה 1894</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3104">https://benyehuda.org/read/3104</a></div></body>