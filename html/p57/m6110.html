<h1>אֵצֶל יָם יָפוֹ</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כְּבָר פּוֹנֶה רַד הַיּוֹם וְהוֹלֵךְ הָלוֹךְ וְרָפֹה,</p>
<p>וּמְקוֹמוֹ תּוֹפֵס לֵיל, כְּיוֹם לְלֹא שֶׁמֶשׁ-אוֹר,</p>
<p>לִקְסָמִים וְלַעֲדַת אֱלִילֵי גַת וְצוֹר,</p>
<p>מִלְּבֹא הַיַּרְקוֹן עַד תְּלוּלִיּוֹת סֶלַע יָפוֹ.
מִי נִצָּב עַל הַכֵּף? צֵל מִי בִּכְחוֹל חֲפָפוֹ?</p>
<p>וְאוּלַי שׁוּב פֹּה זֶבְס , וְשׁוּב בַּת-אֲגֵנוֹר<a class="footnote" href="#fn:1" id="fnref:1" title="see footnote"><sup>1</sup></a></p>
<p>נִשֵּׂאת עַל עֵגֶל-אֵל, וְשׁוֹמֵר בָּא מִשְּׁמוֹר</p>
<p>אֶת אַנְדְרוֹמֵידָה<a class="footnote" href="#fn:2" id="fnref:2" title="see footnote"><sup>2</sup></a> שָׁם עַד קְרוֹב פֶּרְסֵס וּנְגָפוֹ.
הוֹי אַדְמַת פִּלְאֵי אֵל! לְמַעֲנֵךְ וּלְמַעֲנִי,</p>
<p>הַיִּבָּצֵר מִמֵּךְ וְחָיָה שׁוּב וְקָם</p>
<p>לִתְחִיָּה אוֹתוֹ דּוֹר מַסִּיגֵי גְבוּל הַכְּנַעֲנִי?
כָּל עוֹד אֲנַחְנוּ לָךְ – עוֹד נִבְנֵךְ וְנִבְנֵית:</p>
<p>בַּפָּז בָּאֵת, בַּחֵץ! בַּזֵּעָה וּבַדָּם!</p>
<p>וְאִם אֶפְשָׁר אַךְ בְּנֵס – וְיִתְרַחֵשׁ הַנֵּס!</p>
</blockquote>
<p>פיכטנגרונד, 1929</p>
<div class="footnotes">
<hr/>
<ol>
<li id="fn:1">
<p>לפי האגדה היונית גזל זבס, בתמונת שור פר, את אברופה בת אגנור מלך כנענים. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>אנדרומידה בת–קפיס מלך כוש וקסיופיה היתה כפותה אל סלע ושמרה אותה מפלצת–ים איומה, עד שפדה אותה פרסס רוכב הפגסוס. כעת קפיס, פגסוס, פרסס, קסיופיה ואנדרומידה – שמות מזלות באזור הצפוני. <a class="reversefootnote" href="#fnref:2" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6110">https://benyehuda.org/read/6110</a></div></body>