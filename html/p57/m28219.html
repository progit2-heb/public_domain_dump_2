<h1>XVII מַחְמַד לִבִּי, שַׁלָּמָה לֹא בָּאתָ</h1>
יוהאן וולפגנג פון גתה / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>"מַחְמַד לִבִּי, שַׁלָּמָה לֹא בָּאתָ הַיּוֹם אֶל הַכָּרֶם?</p>
<p>כְּמוֹ שֶׁהִבְטַחְתִּי לְךָ בָּדָד חִכִּיתִי שָׁם לָךְ." –</p>
<p>יוֹנָה, אֲנִי כְבָר נִכְנַסְתִּי, וּלְאָשְׁרִי הִרְגַּשְׁתִּי בְדוֹדֵךְ</p>
<p>אֵצֶל הַמַּקְלוֹת, כְּשֶׁהוּא סוֹבֵב לְכָאן וּלְכָאן,</p>
<p>חִישׁ הִתְחַמַּקְתִּי, יָצָאתִי. – "אֲהָהּ, לְאוֹתָהּ טָעוּת טָעִיתָ!</p>
<p>הֵן זֶה הַדַּחְלִיל אַךְ הוּא אֲשֶׁר הִטְרִידְךָ. הַדְּמוּת</p>
<p>יַחְדָּו שָׁקַדְנוּ עָשִׂינוּ מִבְּגָדִים הִתְיַשְּׁנוּ וְקָנִים.</p>
<p>כַּמָּה עָזַרְתִּי בָּזֶה, אֲנִי לְהֶפְסֵדִי שֶׁלִּי!</p>
<p>אָמְנָם, נִתְמַלֵּא רְצוֹנוֹ שֶׁל סָב, אֶת הַפּוֹחֵז בָּעוֹפוֹת</p>
<p>הִבְעִית וְגֵרֵשׁ, הַיּוֹם זֶה מְלַסְטֵם הַגַּן וְהַבַּת."</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28219">https://benyehuda.org/read/28219</a></div></body>