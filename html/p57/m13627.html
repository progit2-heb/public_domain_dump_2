<h1>הַחֶרְמוֹן</h1>
איוואן בונין / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוֹי, שֵׁיח' גָּדוֹל, הוֹי, דְּרוּז סָב וְעִזּוּז!</p>
<p>אַתָּה רוֹאֶה הַכֹּל; מִדְבָּרִיּוֹת גּוֹלָן,</p>
<p>אֶת הַכִּנֶרֶת וְאֶת גְּדוֹת הַיַּרְדֵּן כֻּלָּן</p>
<p>וְאֶת בֵּית-אֵל עִיר הַתָּנָ"ךְ הִיא לוּז.</p>
</blockquote>
<blockquote>
<p>עַל הַלְּבָנוֹן זוֹרֵחַ כְּעֵין בּוּרְנוּס,</p>
<p>מַלְבִּין מִשְׁיוֹ הַרְחֵק עַל הַר הַתְּכֵלֶת,</p>
<p>וּמְשְׁיחִי שְׁפַל-הָרוּחַ בְּחֹם תַּמּוּז</p>
<p>גַּם הוּא שָׁאַף אוֹתְךָ – מְשׂוֹשׂ גַּמֶּלֶת.</p>
</blockquote>
<blockquote>
<p>לְרַגְלֵי חֵיל-טְבֶרְיָה הָאָפֹר</p>
<p>יָשֵׁן הַגִּינוֹסָר בְּחֵיק-סְלָעִים,</p>
<p>סָבִיב שָׁרָב, זֹהַר לוֹהֵט וְאוֹר,</p>
<p>סֶרֶג צַבָּרִים מְאֹד עַתִּיקִים, רָעִים:</p>
</blockquote>
<blockquote>
<p>עַל דֶּרֶךְ-נַצֶּרֶת לוּטַת אֲבַק הַשְּׁחוֹר</p>
<p>מִבַּלְעָדֶיךָ אֵין מַשִּׁיב פֹּה קֹר נָעִים.</p>
</blockquote>
<p>27.11.33</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13627">https://benyehuda.org/read/13627</a></div></body>