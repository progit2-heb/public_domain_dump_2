<h1>וְאֶת שְׁמֶךָ אֲנִי אֶשָּׂא</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְאֶת שְׁמֶךָ אֲנִי אֶשָּׂא עַל כַּנְפֵי הַשִּׁירָה.</p>
<p>מֵעֵבֶר גְּבוּל-יוֹבְלִים אֶטָּעֶנּוּ,</p>
<p>וּלְמֶרְחַק הֶעָתִיד הַמָּלֵא תַּעֲלוּמוֹת</p>
<p>מְלֵא נֹעַם וָזִיו אֲבִיאֶנּוּ.
וּכְיִקְרַת הַפְּנִינִים תּוֹךְ נִבְכֵי תְּהוֹם רַבָּה,</p>
<p>כִּנְשִׁיקָה חֲרֵדָה לַכַּלָּה,</p>
<p>מִשְׁמֶרֶת-עוֹלָמִים אָנֹכִי אֶתְּנֶנּוּ</p>
<p>לְעֵת יוֹתֵר טוֹבָה וּלְדוֹר מְאֹד נַעֲלֶה.
וַיְחִי שְׁמֵךְ וְיִפְרַח, וַאֲבִיבוֹ – עוֹלָמִים</p>
<p>בִּנְגֹהוֹת עֲטַרְתּוֹ לוֹ נָאֲוָה,</p>
<p>לוֹ יְפַלֵּל כָּל לֵב וְתִכְרַע כָּל בֶּרֶךְ</p>
<p>בְּמַמְלֶכֶת הַיֹּפִי וְהָאַהֲבָה.</p>
</blockquote>
<p>אודיסה 1897</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4579">https://benyehuda.org/read/4579</a></div></body>