<h1>בַּצָּהֳרַיִם</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חַמָּה בָּרָה כְּחֹם הַיּוֹם</p>
<p>נִתְלֵית כְּנִרְדָּמָה:</p>
<p>חַמָּה נָמָה שְׂפַת הַחוֹל,</p>
<p>עָיְפָה הָאֲדָמָה.
אֹהֶל כָּחֹל נִמְתַּח עַל-</p>
<p>פְּנֵי הַיְּאוֹר הַנִּרְדָּם,</p>
<p>עַרְבֵי גַיְא נִבָּטִים בּוֹ.</p>
<p>נוֹדֵף סָבִיב נִרְדָּם.
גַּלִּים גּוֹלִים, גַּל אֶל-גַּל</p>
<p>קוֹרֵא וְאֵינוֹ נַעֲנֶה.</p>
<p>צַוְתַּת דָּגִים, דְּגֵי הָרְקָק,</p>
<p>חָלְפָה וְאֵינֶנָּהּ.
חָלְפָה – קֻמְּטוּ פְּנֵי הַיְּאוֹר</p>
<p>נֶחְפּוֹת זֹהַר חַמָּה.</p>
<p>נַעֲשִׂים מֵי-הַכֶּסֶף גְּוִיל</p>
<p>לְקִבּוּל כְּתִיבָה תַמָּה.
שֶׁמֶשׁ קַיִץ הִשְׁכִּין אוֹר</p>
<p>בְּפִנָּה זוֹ הַבְּרוּכָה;</p>
<p>שַׁדַּי צִוָּה שְׁכִינָה לָהּ,</p>
<p>שִׁירַת תֹּם וּמְנוּחָה.
שִׁירַת אַגְמוֹן, שִׂיג לַסּוּף</p>
<p>וְלָאֵבֶה שִׂיחַ –</p>
<p>מַחֲזֵה פְלָאִים… אֶחֱזוּ לִי</p>
<p>עִקְּבוֹת הַמָּשִׁיחַ…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2343">https://benyehuda.org/read/2343</a></div></body>