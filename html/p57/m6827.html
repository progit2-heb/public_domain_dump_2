<h1>[נָגִילָה, נִתְעַלְּסָה בָּאֳהָבִים]</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נָגִילָה, נִתְעַלְּסָה בָּאֳהָבִים,</p>
<p>נָרִיעָה, נְזַמְּרָה-נָא, דּוֹד!</p>
<p>כָּל עוֹד לֹא הֵעִיבוּ הֶעָבִים</p>
<p>שָׁמֵינוּ מְעֻלָּפִים חֵן-הוֹד;
כָּל עוֹד גַּם פָּנֵינוּ לְהָבִים,</p>
<p>גַּם לִבִּי גַם לִבְּךָ כִּיקוֹד;</p>
<p>תֹר-נֹעַר, תֹר-שָׂשׂוֹן נִצָּבִים,</p>
<p>עַד הֵם לֹא הִרְחִיקוּ לִנְדֹּד;
עַד לֹא נָטוּ צִלֲלֵי עֲרָבִים,</p>
<p>כָּל עוֹד חַיִּים נִשְׁאַף, נַחְמֹד, –</p>
<p>נָגִילָה, נִתְעַלְּסָה בָּאֳהָבִים,</p>
<p>נָרִיעָה, נְזַמְּרָה-נָא, דּוֹד!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6827">https://benyehuda.org/read/6827</a></div></body>