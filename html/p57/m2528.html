<h1>נִשֵּׂאת בְּעוֹלָם</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נִשֵּׂאת בָּעוֹלָם צָרָתֵנוּ עַל כְּנַף</p>
<p>גַּז שָׂב, בֵּין חֲצִי-הַיָּרֵחַ וְהַצְּלָב.
דַּלוֹת כְּנָפֶיהָ מֵרֹב-רֹב-יָמִים,</p>
<p>יוֹם יוֹם יְחַיּוּהָ דְּמָעוֹת וְדָמִים.
דְּמָעוֹת חֲדָשׁוֹת – נְחָלִים-נְחָלִים,</p>
<p>דָּמִים רַעֲנַנִּים – מַבּוּעִים לֹא כָלִים.
חָלָל… תִּלֵּי הֶרֶס… עָשָׁן בָּא וָרָב…</p>
<p>“כְּאַלֶכְּסַנְדְרִיָה<a class="footnote" href="#fn:1" id="fnref:1" title="see footnote"><sup>1</sup></a> הָעָם הִשְׁתּוֹבָב”.
– גַּנִּים… אַרְמְנוֹת פֶּלֶא… עֲנוֹת עַם יֶחֱרַד…</p>
<p>“טְבוּחֵי עִיר גְּרַנַּדָּה – רִמּוֹן־סְפָרַד<a class="footnote" href="#fn:2" id="fnref:2" title="see footnote"><sup>2</sup></a>…”
נִשֵּׂאת צָרָתֵנוּ… קוֹלוֹת-חָג עוֹלִים…</p>
<p>“הַפַּעֲמוֹנִים בִּסְפָרַד מְצַלְצְלִים”.
– רִפְרוּף נֵס וֶדֶגֶל… תְּרוּעָה וְרִנָּה…</p>
<p>“גְּדוּדֵי צַלְבָּנִים הֵם פּוֹשְׁטִים בַּמְּדִינָה”.
– וּמַה נִיר הַכֶּתֶם וְהָעֲרָבָה?</p>
<p>“עַרְבוֹת אוּקְרַאִינָה עִם דְּגַן זְהָבָהּ”.
– כִּכָּר מוֹרִיקָה… מַכְחִילִים עֲשָׁנִים…</p>
<p>“מִישׁוֹר שֶׁל גֶּרְמַנְיָה, אִמּוּן תּוֹתְחָנִים”.
– מַה אֶרֶץ הֶחָמֶד? כָּרִים וְהָרִים…</p>
<p>הַוַלְסְ מִתְגַּעְגֵּעַ… “הָיְתָה שֶׁל אַוְסְטְרִים”.
– שִׁירַת אוֹר חוֹפֶפֶת עַל זִיז כָּל-מִגְדָּל…</p>
<p>חוֹלֵם בֵּית הַכְּנֶסֶת… “פְּרָג עִיר מַהַרַ”ל“.
– בְּיַעַר וָאָמֶשׁ נֶחְבָּאִים – לַ”חֲצוֹת"…</p>
<p>מִסְפֵּד עַל הַסֵּפֶר… “בַּת-לִיטָא הִיא זֹאת”.
– חֹרְשָׁה נֶעֱצָבֶת… חָרְבוֹת בִּנְיָנִים…</p>
<p>נוֹדְדִים עֲלֵי דָרֶךְ… “פֹּה שְׂדֵה פּוֹלָנִים”.
– מַחְפֹּרֶת וָפַחַם… גַּלְגַּל אָץ-נֶחְפָּז…</p>
<p>פֶּחָם וּּמַתֶּכֶת… “גְּלִיל בֶּלְגִּים מֵאָז”.
– גַּנִּים וּשְׂדֵה כָרֶם… תֵּל שֶׁל מְצוּדָה,</p>
<p>וְהַכָּר עוֹד פּוֹרֵחַ… “צָרְפַת הַשְּׁדוּדָה”.
נִשֵּׂאת צָרָתֵנוּ, נוֹטֶפֶת דָּמִים –</p>
<p>הוֹי, פַּנּוּ לָהּ דֶרֶך, יוֹבְלוֹת וְיַמִּים!</p>
</blockquote>
<p>תל-אביב, 21.9.40</p>
<div class="footnotes">
<hr/>
<ol>
<li id="fn:1">
<p>פוגרום איום בשנת 38 לסה"נ. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>בגרנדה (המושלמית), רמון ספרוֹ טבח נורא בשנת 1066. <a class="reversefootnote" href="#fnref:2" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2528">https://benyehuda.org/read/2528</a></div></body>