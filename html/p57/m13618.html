<h1>בְּדֶרֶךְ הַגַּרְעִין</h1>
ולדיסלב חודסביץ' / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָשָׁר בְּתֶלֶם צַָר זוֹרֵעַ שֶׁפִי בָּא,</p>
<p>סָבָא שֶׁלּוֹ, אָבִיו שֶׁלּוֹ – זוֹ דֶרֶךְ הָלְכוּ בָּהּ,</p>
<p>וְהַגַּרְעִין נוֹצֵץ כַּפָּז בְּחָפְנוֹ שֶׁלּוֹ.</p>
<p>יִשְׁכַּב בָּאָרֶץ, בָּהּ, כִּי זֶהוּ גוֹרָלוֹ.</p>
<p>מְקוֹם תּוֹלַעַת שָׁם עִוֶּרֶת לָהּ תַּחְפֹּר,</p>
<p>הוּא שָׁם יָמוּת, אַךְ שׁוּב בְּמוֹעֲדוֹ נֵעוֹר.</p>
<p>נַפְשִׁי דַרְכָּהּ לָהּ אַךְ זֶה שֶׁל גַּרְעִין הַפָּז:</p>
<p>מַחְשָׁךְ תֵּרֵד, קָמָה בְמַאֲמַר הָרָז,</p>
<p>גַּם אַתְּ, אַרְצִי שֶׁלִּי (אַרְצִי וְגַם עַמִּי),</p>
<p>תָּמוּתִי אַתְּ וְהוּא, תִּישָׁנִי וְתִדְמִי.</p>
<p>רֵאשִׁית חָכְמָה הִיא זֹאת, וּבְיַעַן כָּךְ הַדִּין;</p>
<p>אֵין דֶּרֶךְ לְכָל חַי אַך דֶּרֶךְ הַגַּרְעִין.</p>
</blockquote>
<p>תל-אביב, 23.6.39</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13618">https://benyehuda.org/read/13618</a></div></body>