<h1>מָה הָרַעַשׁ</h1>
איוואן בונין / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>מָה הָרַעַשׁ? וּמִנַּיִן?</p>
<p>מָה הַגַּעַשׁ הָאָיֹם?</p>
<p>קוֹל פָּרִים אֶל מַאֲכֶלֶת,</p>
<p>קוֹל חַיּוֹת רָעוֹת בַּקְּרָב?</p>
<p>לֹא! כִּי בָא חֵיל בּוּקוֹבַלוֹס,</p>
<p>אֶלֶף וַחֲמֵשׁ מֵאוֹת אִישׁ,</p>
<p>הוּא נִלְחָם בֵּין קֶרָסָבוֹן</p>
<p>וּפַרְבַּר הָעִיר הָרָב.</p>
<p>יְרִיּוֹת כַּהֲמוֹן הַגֶּשֶׁם</p>
<p>כַּדּוּרִים מִתְפּוֹצְצִים.</p>
<p>קוֹל שֶׁל בַּחוּרָה צְהַבְהֶבֶת</p>
<p>מֵחַלּוֹן שֶׁל דֶּלֶת בָּא:</p>
<p>"הֶרֶף, וַאֲנִי מִן הַקָּטֶל,</p>
<p>מִכַּדּוּר, מִן הַיְרִיּוֹת!</p>
<p>תֵּן לוֹ לָאָבָק לִשְׁקֹעַ,</p>
<p>וְיִנָּדֵף אֵד הַבָּרוּד,</p>
<p>כְּדֵי לִמְנוֹת אֶת לוֹחֲמֵינוּ,</p>
<p>כְּדֵי לָדַעַת מִי נֻצַּח!"</p>
<p>"שְׁלָשׁ-פְּעָמִים מָנוּ הַתּוּרְכִּים,</p>
<p>שׁוּר: אַרְבַּע מֵאוֹת חָלָל,</p>
<p>וּכְשֶׁמָּנוּ אֶת לוֹחֲמֵינוּ –</p>
<p>לֹא נֶעְדְּרוּ אַךְ שְׁלשָׁה.</p>
</blockquote>
<p><strong>30.12.40</strong></p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13631">https://benyehuda.org/read/13631</a></div></body>