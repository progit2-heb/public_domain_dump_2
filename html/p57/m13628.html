<h1>לַמְשׁוֹרֵר</h1>
איוואן בונין / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בִּבְאֵרוֹת עֲמֻקּוֹת הַמַּיִם קָרִים,</p>
<p>כְּכָל שֶׁקָּרִים הֵם, כֵּן הֵם טְהוֹרִים.</p>
<p>רוֹעֶה, אִם רַשְׁלָן הוּא, יֵשְׁתְּ מִן הַבִּצָּה,</p>
<p>יַשְׁקְ בַּבִּצָּה גַּם לָעֵדֶר שֶׁלּוֹ,</p>
<p>אַךְ הַטּוֹב לְתוֹךְ בְּאֵר יַשְׁקִיעַ דָּלְיוֹ;</p>
<p>מְשִׁיחָה לִמְשִׁיחָה יְהַדֵּק אַמִּיצָה.</p>
</blockquote>
<blockquote>
<p>יַהֲלוֹם כִּי אָבַד בְּלֵיל אֲפֵלָה,</p>
<p>לְבַקְשׁוֹ יֵצֵא עֶבֶד לְאוֹר הַפְּתִילָה;</p>
<p>אַךְ יָפֶה הוּא כּוֹבֵר בַּאֲבַק מִשְׁעוֹלִים,</p>
<p>וְכָפָה אֶת כַּפּוֹ עַל הַנֵר, פֶּן תִּפְגַּע</p>
<p>בּוֹ רוּחַ נוֹשֶׁבֶת וְאֹפֶל… וְדַע:</p>
<p>שׁוֹב יָשׁוּב וּבְיָדוֹ הַיַּהֲלוֹם, לַטְּרַקְלִין.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13628">https://benyehuda.org/read/13628</a></div></body>