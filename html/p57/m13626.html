<h1>מַצֶּבֶת קְבוּרַת-רָחֵל</h1>
איוואן בונין / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>"וַתָּמָת הִיא וַיִּקְבְּרֶנָּה יַעֲקֹב</p>
<p>בַּדֶּרֶךְ שָׁם…" וְעַל מַצַּבְתָּהּ אֵין</p>
<p>כָּל-שֵׁם, כָּל-סִמָּן, כָּל-תָּו אָיִן;</p>
<p>אוֹר דַּל בַּלַּיְלָה יֵשׁ דּוֹלֵק בְּחֵן,</p>
<p>וְחִוְרַת-מִסְתּוֹרִין פֵּרְשָׂה כְּנָפֶיהָ</p>
<p>עַל הַכִּפָּה הַמַּלְבִּינָה בַּצֵּל.</p>
<p>בַּאֲפֵלָה קַלָּה אֶקְרַב אֵלֶיהָ</p>
<p>וּבְרֶטֶט אֶשַּׁק לֶעָפָר, לַחוֹל;</p>
<p>בְּאֶבֶן לְבָנָה זֹה, חֵן-נָשִׁים עָלֶיהָ,</p>
<p>הַנְּעִימָה בַּמִּלִּים, בַּיְקוּם – רָחֵל!</p>
</blockquote>
<p>1933</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13626">https://benyehuda.org/read/13626</a></div></body>