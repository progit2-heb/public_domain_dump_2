<h1>אַל תִּבֶז לִמְשׁוֹרֵר</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַל תִּבֶז לִמְשׁוֹרֵר, אֵין מִלָּה בְּפִיו</p>
<p>בְּהִמּוֹט מַמְלָכוֹת הַחוֹבְקוֹת גְּבוּל-עוֹלָם,</p>
<p>וְצָצוּ כְּבַעְבּוּעוֹת מִצְטָרְפוֹת עַל בִּיב</p>
<p>אַךְ גָּלְמֵי-מִשְׁטָרִים, שִׁית גֹּלֶם עַל גֹּלֶם.
וְנִבְקְעוּ מַעְיְנוֹת לֵיל-שִׂנְאָה, וְאֵין שְׁבִיב</p>
<p>נְגֹהוֹת לָאֹפֶל, הִכְרִיזוּ בִמְחוֹלָם</p>
<p>כָּל-שְׂבֵעֵי חֵיל-זָרִים מִשְׁתַּגְּעִים, וּבְזִּיו-</p>
<p>הַנְּבִיאִים יִתְאַמְּרוּ הַנִּקְלֶה, הַגֹּלֶם.
יִתְפּוֹרְרוּ סְלָעִים וּבְלָעָם הַיָּם,</p>
<p>וּבְאָרְנֵי-אֵל יְשַׂחֵק וִידִקֵּם בַּעְיָם, –</p>
<p>לַמּוֹעֵד הַנָּכוֹן לוֹ יִבְשַׁל הַזָּרַע!
הֲיָקוּם בְּגַלִּינָה אוֹ יַעַל בַּסְּעָרָה?</p>
<p>בַּמָּקוֹם שָׁם מִשְׁבָּר מִשְׁבָּר יָרֹעַ,</p>
<p>יֵשׁ יִפְלֹט נַרְקִיסִים וּתְלוּשֵׁי-אַשְׁכְּרוֹעַ – - - <a class="footnote" href="#fn:1" id="fnref:1" title="see footnote"><sup>1</sup></a></p>
</blockquote>
<p>אודיסה 12/6/1921</p>
<div class="footnotes">
<hr/>
<ol>
<li id="fn:1">
<p>Buchsbaum, букъ, beech <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3239">https://benyehuda.org/read/3239</a></div></body>