<h1>[שַׁחַף בָּא קוֹבֵל עַל אַשְׁדּוֹת הַלֵּימַן]</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שַׁחַף בָּא קוֹבֵל עַל אַשְׁדּוֹת הַלֵּימַן<a class="footnote" href="#fn:1" id="fnref:1" title="see footnote"><sup>1</sup></a>,</p>
<p>קוֹבֵל הַשַּׁחַף הַלָּבָן, הַזָּר…</p>
<p>אֹפֶל וְלֹא אֹפֶל מִתַּמֵּר מִתֵּימָן,</p>
<p>שִׁפְשֵׁף כָּל-צוּרֵי סַוֹּיָה הָהָר.
שִׁירַת קְדוּמִים גּוֹסֶסֶת בַּצּוּרִים:</p>
<p>מִדְבְּרוֹת הָרוֹמִים עוֹד חַיִּים בַּגָּיְא…</p>
<p>רִקְמוֹת אַגָּדָה… שִׁירוֹת בַּרְבּוּרִים…</p>
<p>מַלָּךְ, הַשַּׁחַף, כִּי בָאתָ עַד-כֹּה?
רַעַם כִּי יִרְעַם עַל רַחֲבֵי הַמַּיִם,</p>
<p>וְהֵצִיף הַקֶּצֶף כָּל-אֵיתְנֵי הַגִּיר,</p>
<p>חֶרֶס אֲרִיאֵל כִּי יֵט בֵּין עַרְבַּיִם,</p>
<p>מֵפֵז מִנָּגְהוֹ וְלִהֵט הַשְּׂנִיר,
שִׁירַת הַשַּׁחַף הַזְעוּמָה נִנְעֶרֶת,</p>
<p>שִׁירָה יְתוֹמָה וּמְלֵאֲתִי הוֹד,</p>
<p>כָּלְתָה מִתְגַּעְגְּעָה אֶל אֶרֶץ אַחֶרֶת,</p>
<p>עוֹטְיָה קוֹבֶלֶת כִּי נָסוּךְ הַלּוֹט…
</p>
</blockquote>
<div class="footnotes">
<hr/>
<ol>
<li id="fn:1">
<p>האגם <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5275">https://benyehuda.org/read/5275</a></div></body>