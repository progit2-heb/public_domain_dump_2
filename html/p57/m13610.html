<h1>אָדוֹן וּגְבִירָה</h1>
ריכרד דמל / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>הגבר</strong></p>
</blockquote>
<blockquote>
<p>בְּשַׁגָּם יָפְיָפִית כָּךְ, בִּרְשׁוּתִי לַשְׁבִּיעֵךְ:</p>
<p>אַל-נָא תָעִירִי אֶת-לִבִּי הֶחָם.</p>
<p>בְּשַׁגָּם יָפְיָפִית כָּךְ, לֹא אוּכַל אַפְרִיעֵךְ,</p>
<p>אִם כַּפֵּךְ בְּכַפִּי תָנוּחַ לָהּ שָׁם.</p>
<p>בְּשַׁגָּם יָפְיָפִית כָּךְ, אִוִּיתִיךְ – כִּי בְעֵינַי</p>
<p>אַךְ הֶפְקֵר עוֹלָמוֹת וְהַיָּפֶה שֶׁבָּם.</p>
<p>בְּשַׁגָּם יָפְיָפִית כָּךְ, עָלַי לְהַכְחִידֵךְ,</p>
<p>וְלֹא תִהְיֶה בָךְ יָדוֹ שֶׁל אַחַד הָעָם.</p>
</blockquote>
<blockquote>
<p><strong>האשה</strong></p>
</blockquote>
<blockquote>
<p>בְּשַׁגָּם כֹּה עָצַמְתָּ, בִּרְשׁוּתְךָ לְחָשְׁקֵנִי,</p>
<p>אַךְ יָפְיִי שֶׁלִּי וּבִרְשׁוּתִי לִי קָם.</p>
<p>בְּשַׁגָּם כֹּה עָצַמְתָּ, בִּיכָלְתְּךָ לְאַבְּדֵנִי,</p>
<p>אִם אַךְ לֹא יַכֶּכָּה לְבָבְךָ הֶחָם.</p>
<p>בְּשַׁגָּם כֹּה עָצַמְתָּ, הִשָּׁבְעָה לְתָמְכֵנִי,</p>
<p>כִּי בִלְתְּךָ אֵין לִי גוֹאֲלֵי הַדָּם.</p>
<p>בְּשַׁגָּם כֹּה עָצַמְתָּ, מַפְרִיעָה אֵינֶנִּי,</p>
<p>אִם כַּפְּךָ בְּכַפִּי – תָּנוּחַ לָהּ שָׁם.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/13610">https://benyehuda.org/read/13610</a></div></body>