<h1>וַרְדִּינַת-הָעֲרָבָה</h1>
יוהאן וולפגנג פון גתה / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רָאָה נַעַר וַרְדִּינָה,</p>
<p>וַרְדִּינַת הָעֶרֶב,</p>
<p>כֹּה צְעִירָה וַעֲדִינָה,</p>
<p>חָשׁ לִרְאוֹת בָּהּ בְּחִנָּהּ.ּ</p>
<p>שָׂשׂ מִלֵּב וָקֶרֶב.</p>
<p>וֶרֶד, וֶרֶד, וֶרֶד-חֵן,</p>
<p>וַרְדִּינַת-הָעֶרֶב!</p>
<p>סָח הַנַּעַר: אֶקְטָפְךָ,</p>
<p>וֶרֶד שֶׁבָּעֶרֶב!</p>
<p>סָח הַוֶּרֶד: אֶדְקָרְךָ,</p>
<p>וְלֹא תִשְׁכַּח עַד קֵץ יוֹמְךָ</p>
<p>אֲסָרֵב אַךְ סֶרֶב.</p>
<p>וֶרֶד, וֶרֶד, וֶרֶד-חֵן,</p>
<p>וַרְדִּינַת-הָעֶרֶב.</p>
<p>וְהַבֵּן הָרַע קָטַם</p>
<p>וַרְדִּינַת הָעֶרֶב,</p>
<p>שָׁוְא קָבַל הַוֶּרֶד גַּם</p>
<p>עֲקָצוֹ וּבוֹ נִלְחַם,</p>
<p>אַךְ נִכְנַע בַּסֶּרֶב,</p>
<p>וֶרֶד, וֶרֶד, וֶרֶד-חֵן,</p>
<p>וַרְדִּינַת-הָעֶרֶב.</p>
</blockquote>
<p>תל-אביב, 17.12.1937</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28226">https://benyehuda.org/read/28226</a></div></body>