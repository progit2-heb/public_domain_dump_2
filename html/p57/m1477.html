<h1>אֶל הַנָּשִׁים</h1>
אנאקראון / שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַטֶּבַע חִנֵּן בְּרוּאָיו:</p>
<p>לְשׁוֹר הַפָּר קַרְנַיִם,</p>
<p>לַסּוּסִים פַּרְסָה קָשָׁה</p>
<p>וּזְרִיזוּת לָאַרְנָבֶת;</p>
<p>לַלָּבִיא מַלְתְּעוֹת-אֵימָה,</p>
<p>לַדָּגִים סְנַפִּירֵיהֶם,</p>
<p>לְעוֹף כָּנָף שֶׁגֶר מָהִיר,</p>
<p>וְלַגְּבָרִים חָלַק גְּבוּרָה.</p>
<p>וְלֹא הָיָה כְּלוּם לַנָּשִׁים,</p>
<p>לָהֶן מַה נָּתַן? – יֹפִי.</p>
<p>חֵן תַּחַת מָגֵן וְשִׁרְיָה,</p>
<p>חֵן תַּחַת כִּידוֹן וְרֹמַח, –</p>
<p>וְלֹא יַעֲמֹד בַּרְזֶל עָשׁוֹת</p>
<p>וְלֶהָבָה בִּפְנֵי נָאָה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1477">https://benyehuda.org/read/1477</a></div></body>