<h1>לֹא רִגְעֵי שְׁנָת טֶבַע</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא רִגְעֵי שְׁנָת, טֶבַע, וַחֲלוֹמוֹת יִמְתָּקוּ,</p>
<p>רַק רֶגֶשׁ בְּךָ אֶרְאֶה וְסַעֲרוֹת הַקְּרָב:</p>
<p>עַל מְרוֹם שִׂיא הָרֶיךָ וּבְמִכְרוֹת עָמָקוּ,</p>
<p>בִּתְהוֹמוֹת הַיְשִׁימוֹן וּבְצֵל חֶבְיוֹן עָב.
כִּי תֶּאֱבַל נַפְשִׁי, וּפְצָעַי יִזְעָקוּ,</p>
<p>תִּקְווֹתַי תִּבֹּלְנָה כַּשּׁוֹשָׁן בַּסְּתָו,</p>
<p>אָנוּדָה לִמְקוֹם שָׁם מִשְׁבָּרִים יִנְאָקוּ</p>
<p>לִמְקוֹם צוּקָיו יָרִים צוּר אַדִּיר וָשָׂב.
אָז בּשְׁתִּי מִגַּלִּים הָרָבִים בַּסְּלָעִים,</p>
<p>שֶׁהֵמָּה, בְּהִתְמוֹלְלָם, שָׁבִים לִרְגָעִים,</p>
<p>וְטוּר מִטּוּר יָרוּם, גַּל יִגְבַּר מִגָּל;
מִצּוּרִים נִכְלַמְתִּי, שֶׁהֵמָּה בִגְאוֹנָם</p>
<p>אֶל מַחַץ מִשְׁבָּרִים, אֶל נַהֲמָם וַהֲמוֹנָם</p>
<p>יַסְגִּירוּ אֶת לִבָּם וְרָאשֵׁיהֶם אֶל עָל…</p>
</blockquote>
<p>אודיסה 1896</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4844">https://benyehuda.org/read/4844</a></div></body>