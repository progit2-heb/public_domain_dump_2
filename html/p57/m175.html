<h1>שָׁלֹש אֲתוֹנוֹת (אַגָּדָה)</h1>
שאול טשרניחובסקי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שָׁלֹשׁ אֲתוֹנוֹת מְשָׂרְכוֹת אֶת דַּרְכָּן,</p>
<p>שָׁלֹשׁ אֲתוֹנוֹת – מִבְּאֵר-שֶׁבַע לְדָן:</p>
<p>חוּמָה וּשְׁחוֹרָה וּצְחוֹרָה, – לְאִטָּן.
עָבְרוּ הַשָּׁלֹש עַל-יַד צְרִיחַ מִסְגֵּד,</p>
<p>כָּרְעָה הַשְּׁחוֹרָה, כִּי קָרְאוּ לַמּוֹעֵד.</p>
<p>עָבְרוּ הַשָּׁלֹשׁ עַל-יַד פֶּתַח מִנְזָר,</p>
<p>צָנְחָה הַחוּמָה מוּל אִיקוֹנִין מָשְׁזָר.</p>
<p>עָבְרוּ הַשָּׁלֹשׁ עַל חֻרְבָּה קְדוֹשָׁה,</p>
<p>עָמְדָה הַצְּחוֹרָה מַרְכִּינָה אֶת רֹאשָׁהּ.
עַל-גַּב הַשְּׁחוֹרָה, עַל גַּבָּהּ, סַיִף רָב;</p>
<p>עַל-גַּב הַחוּמָה, עַל גַּבָּהּ, מֻטָּל צְלָב;</p>
<p>עַל-גַּב הַצְּחוֹרָה אַךְ שְׁטִיחַ זָהָב.
אֵין כְּלוּם עַל גַּבָּהּ בִּלְתִּי אִם-הַשָּׁטִיחַ –</p>
<p><strong>בִּמְהֵרָה בְּיָמֵינוּ יִרְכַּב עָלֶיהָ מָשִׁיחַ</strong>.</p>
</blockquote>
<p>תל-אביב, 1939</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/175">https://benyehuda.org/read/175</a></div></body>