<h1>הַמְּשוֹרֵר</h1>
יצחק פרנהוף
<body align="right" dir="rtl"><div align="right" dir="rtl"><!DOCTYPE html>
<body>
<p>הוא קרא באזני העלמה החורה את השיר “קהלת” מאת מיכה יוסף לבנסון.</p>
<p>“כמה מקריא טוב אתה – – –!” אמרה היא. "דומה כי אתה בעצמך הוא המשורר! איה
היפי והאמנות בשיר הזה?! איני מרגישה ואיני יכולה להביע את רגשותי. בי
יקירי, למדני נא, הבינני…</p>
<p>והוא הביע לה את תכן השיר, ויטיף לה על הטרגדיה של החיים, על העצבות
שבחיים, ועל החיים שבחיים בדברים המזעזעים את הנפש…</p>
<p>נשמתה נמלאה רגשות קדחתיים… היא שכחה את החיים ע"י הרהורי חיים, שכחה את
המקום והזמן…</p>
<p>דממה…</p>
<p>אח"כ נתעוררה ותאמר: כמה מסביר נעלה אתה. עתה אני מבינה את השיר, עתה אני
מביעה את החיים שבשיר, עתה אני מרגישה את התכן שבשיר. לכאורה אתה הוא
המשורר – – – –</p>
<p>“כן אני”</p>
<p>“ומיכל”</p>
<p>“המשורר!”</p>
<p>“ואני – – –?!”</p>
<p>“המשורר! שלשתנו יחד הננו המשורר!!”.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/21977">https://benyehuda.org/read/21977</a></div></body>