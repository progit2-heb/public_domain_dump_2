<h1>שְׁאֵלוֹת יֶלֶד</h1>
יצחק פרנהוף
<body align="right" dir="rtl"><div align="right" dir="rtl"><!DOCTYPE html>
<body>
<p>בנו אחוז בידו מטייל לו האב על המדרכה שבצדי הרחוב. הילד שואל: “אבי מה
נושׁא היהודי הזה בסלו”?</p>
<p>“מצות”.</p>
<p>“מצות? הישנן הרבה מצות בעולם”? “הרבה מאד. הלא ידעת כי כל יהודי כשר אוכל
מצות בימי הפסח לזכר יציאת מצרים”.</p>
<p>“ולו לא יצאו בני ישראל ממצרים לא היו אוכלים מצות”?</p>
<p>“לא”!</p>
<p>“ומה היה היהודי הזה נושא אז בסלו”?</p>
<p>“טפש קטן, אזי היה נושא עגות”!</p>
<p>“עגות? הרק עגות ולא תפוחים”?</p>
<p>“גם תפוחים”.</p>
<p>“מדוע גם תפוחים ולא איזה דבר אחר”?</p>
<p>" ― ― ― ― ― ― ― ― ― ― ― ― "</p>
<p>“מדוע אבי, תפוחים דוקא? אמר נא לי. הבשביל שהם ג”כ עגולים כעגות?"</p>
<p>“אפשר בשביל שהם עגולים. אבל בל תרבה לשאול ככה”.</p>
<p>הילד שותק רגע ואח"כ הוא מוסיף לשאול:</p>
<p>“מדוע אבי עגולה המצה?”</p>
<p>“יען כי מעגלים אותה הוא נעשית עגולה”.</p>
<p>“הגם את התפוחים מעגלים”?</p>
<p>“לא התפוחים צמחים על העצים והם מתעגלים מאליהם”.</p>
<p>“מה יש יותר בתבל, תפוחים או מצות?”</p>
<p>“אל נא תתבהמה ככה. לא מניתי את המצות וגם לא את התפוחים”.</p>
<p>“מדוע אבי לא מנית”?</p>
<p>“משום שאין לי פנאי”.</p>
<p>“אבל לו היה לך פנאי יכולת למנותם”?</p>
<p>" ― ― ― ― ― ― ― ― ― ― ― ― "</p>
<p>“אבי, למדתי רק ארבע קשיות, מדוע לא יש חמש או שלש קשיות?”</p>
<p>“אם תהיינה חמש או שלש קשיות הלא תשאל ג”כ".</p>
<p>“לא לא, חי נפשי, לא אשאל, אבי הגד מדוע אין חמש קשיות. מדוע אין שלש
קשיות”?</p>
<p>“איני יודע”.</p>
<p>“מדוע אינך יודע”?</p>
<p>"הרפה ממני ― ― ― ― "</p>
<p>“אָבי, האם גם המלאכים אוכלים מצות בפסח”?</p>
<p>“מלאכים אינם אוכלים כל עקר”.</p>
<p>“ומה איכפת להקב”ה, כי גם אנחנו נאכל לחם בפסח, אבי"?</p>
<p>“הנח לי, ולא, תשיג מהלומות”!</p>
<p>“הגם המלאכים ישיגו מהלומות”?</p>
<p>" ― ― ― ― "</p>
<p>“אבי הגם המלאכים יעשו את הסדר”? האב אינו משׁיב.</p>
<p>“אבי מי ישאל את “הקשיות” להמלאכים”?</p>
<p>“שתוק נער טפש.” ― ― ― ― "</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/21960">https://benyehuda.org/read/21960</a></div></body>