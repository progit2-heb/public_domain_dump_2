<h1>שׁוֹכֵן בְּגָבְהֵי רוּם</h1>
משלם בן שלמה דיפיארה
<body align="right" dir="rtl"><div align="right" dir="rtl"><!DOCTYPE html>
<body>
<p>אופן. חתימת השם: שלמה</p>
<blockquote>
</blockquote>
<blockquote>
<p>שׁוֹכֵן בְּגָבְהֵי רוּם זְבוּל, / נִשְׂגָּב בְּסוֹד שַׂרְפֵי מְעוֹנוֹ,</p>
<p>נִמְצָא בְאַפְסֵי כָל גְּבוּל / מָקוֹם, וְאֵין מָקוֹם לְשִׁכְנוֹ,</p>
<p>דּוֹמֵם וְחַי עִם עֵץ יְבוּל – / כֻּלָּם יְצוּרִים מֵרְצוֹנוֹ.</p>
<p>אָיֹם וְנוֹרָא הוּא / וּשְׁמוֹ לְבַד נִקְרָא</p>
<p>פּוֹעֵל וְהוּא תַכְלִית וְצוּרָה.</p>
</blockquote>
<blockquote>
<p>לִכְבוֹד שְׁמוֹ אָז הֶאֱצִיל / מִזָּהֳרֵי הוֹדוֹ שְׂכָלִים,</p>
<p>כֻּלָּם כְּלוּלִים מִכְּלִיל / רוּחוֹ וּמִמֶּנּוּ עֲלוּלִים.</p>
<p>הֵמָּה נְצִיבִים עַל גְּלִיל / שַׁחַק לְיַשֵּׁר מַעֲגָלִים,</p>
<p>אֶחָד לְאֶחָד הוֹד / חוֹלְקִים וְתִפְאָרָה,</p>
<p>עוֹרְכֵי זְמִירוֹת שַׁי לְמוֹרָא.</p>
</blockquote>
<blockquote>
<p>מֵאוֹר לְבוּשׁוֹ נִבְרְאוּ / מֵאָז רְקִיעֵי הַשְּׁחָקִים.</p>
<p>מַה נִּפְלְאוּ, כִּי יָצְאוּ / לִשְׁאֹב וְהֵמָּה הַמְּרִיקִים!</p>
<p>שָׁרְשֵׁי שְׁפָלִים נִמְצְאוּ / כֻּלָּם בְּמוּצַקְתָּם יְצוּקִים,</p>
<p>רָצוֹא וְשׁוֹב לָתֵת / שִׁירָה לְאֵל נוֹרָא,</p>
<p>לָהֶם זְרוֹעַ עִם גְּבוּרָה.</p>
</blockquote>
<blockquote>
<p>הוֹדוֹת לְאֵל חַי יִתְּנוּ / כָל חַי כְּפִי שִׂכְלוֹ וְיָכְלוֹ,</p>
<p>אוּלָם אֱמוּנָיו כּוֹנֲנוּ / שִׁירוֹת כְּרֹב גֻּדְלוֹ וּפָעְלוֹ.</p>
<p>אֵלָיו קְדֻשּׁוֹת יַעֲנוּ / שָׁלֹשׁ כְּאֶרְאֶלֵּי זְבוּלוֹ,</p>
<p>כֻּלָּם כְּאֶחָד לוֹ / תוֹדָה בְּקוֹל זִמְרָה</p>
<p>עוֹנִים בְּנִיב שָׂפָה בְרוּרָה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34182">https://benyehuda.org/read/34182</a></div></body>