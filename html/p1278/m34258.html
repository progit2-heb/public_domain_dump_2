<h1>לסמדר – מכתב אחרון</h1>
משה כרמי
<body align="right" dir="rtl"><div align="right" dir="rtl"><!DOCTYPE html>
<body>
<p>מכתבו האחרון של משה, יום לפני מותו</p>
<p>בימבילי <a class="footnote" href="#fn:1" id="fnref:1" title="see footnote"><sup>1</sup></a> אהובה שלנו, ירושלים, י“ח באב תשי”ב</p>
<p>אנחנו כבר מתגעגעים אליך ומחכים לבוֹאֵךְ בשבוע הבא. פּני
אל לביא ובקשיהו שיקחך אלינו. אמנם שלגי לבדו מספיק לסידור הדבר. אבל אַל
תשכחי שרק בזכוּתו של לביא <a class="footnote" href="#fn:2" id="fnref:2" title="see footnote"><sup>2</sup></a> אנחנו, אמא ואני,
נסענו הנה וגם אַת תסעי. וראוי הוא הח' לביא שהבקשה תופנה אליו, וגם
התוֹדה. דברי עם שלגי על הנסיעה, אנחנו פה כבר נדבר עם שלגי עליך, ואמנם
ראוי הוא לתודה רבה על עזרתו הרבה לנו וכן גם לביא. אנחנו אסירי-תודה
לאנשים רבּים. תגידי לשלגי שאבא אמר לך לפנות גם ללביא, אַל תשכחי.</p>
<p>מסכנונת. הפסנתר כבר עומד ומחכה לך. ואוי לי גם היתושים.
אנחנו מתכוננים לעשות בהם מלחמות. אני הולך ומבריא. את עוֹפר ודאי אינך
רואה. אַל תשכחי להביא את כל המכתבים שבאו במשך הזמן מאיילה, מאשכול ומכל
פינות העולם. והפתעה אדירה מחכה לך. יש לנו פה מבשלת שלא היתה כמוה. אַת
תזללי את כל מאכליה. מהרי, בואי, ואת הקוּרקבן הכיני!</p>
<p>מסרי שלום ליהושע הטוב שלנו, שעוזר לנו כ"כ הרבה כל הימים</p>
<p><strong>אבּא</strong></p>
<p>בּימבּילי, השתדלי למצוא את אולרי והביאיהו.</p>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>לסמדר בת–הזקונים של משה. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>ב“טנדר” של לביא העומד לרשותו כחבר ה“כנסת”. <a class="reversefootnote" href="#fnref:2" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34258">https://benyehuda.org/read/34258</a></div></body>