<h1>עַל שִלֵּשִים</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל-יַד סָבוֹ הַנֶּכֶד,</p>
<p>הַבֵּן לְיַד אָבִיו -</p>
<p>יַחְדָּו אָרְגוּ מַסֶּכֶת</p>
<p>פְּלָאַיִךְ, תֵּל-אָבִיב.
אַךְ יֵדַע סָב וָנֶכֶד</p>
<p>וּלְאָב וּלְבֵן יֻגָּד:</p>
<p>לֹא תַמָּה עוֹד הַמְּלֶאכֶת;</p>
<p>עוֹד לֹא רָפְתָה הַיָד.
בִּצְעֹק הָעָם לַיֶּשַׁע,</p>
<p>וּבְבֹא הַקּוֹל: “מַלֵּט!”</p>
<p>שִפְלוּת יָדַיִם פֶּשַׁע</p>
<p>וַעֲצַלְתַּיִם חֵטְא.
וְזֹאת לַדּוֹר אַחֲרֵינוּ:</p>
<p>בִּשְקֹד וּבַעֲמֹל</p>
<p>תְּבֹרַךְ מָחֳרָתֵנוּ</p>
<p>פִּי שֶׁבַע מִן הַתְּמוֹל.
כִּי בִרְכַּת אֵל יֵשׁ חֵלֶף</p>
<p>עֲמַל בָּנִים וְאָבוֹת:</p>
<p>אֶחָד יְהִי לְאֶלֶף</p>
<p>הָאֶלֶף– לִרְבָבוֹת.
חֲזַק וֶאֱמָץ! קָדִימָה</p>
<p>בְּלִי חַת לִקְרַאת הָאוֹר!</p>
<p>עַד תֵּל אָבִיב נָשִׂימָה</p>
<p>לִמְשׂוֹשׂ כָּל-דּוֹר וָדוֹר.</p>
</blockquote>
<p>ט“ז אייר תרצ”ד</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8128">https://benyehuda.org/read/8128</a></div></body>