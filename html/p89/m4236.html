<h1>אֵלִיָּהוּ הַנָּבִיא</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵלִיָּהוּ, נְבִיא כָּל-דּוֹר,</p>
<p>אָנָּא זְרָק-לִי מִשְּׁמֵי אוֹר</p>
<p>כֶּסֶף רָב מְלֹא הַצְּרוֹר.</p>
<p>צְרוֹר שֶׁל כֶּסֶף לָמָּה-לָךְ?</p>
<p>לִקְנוֹת סוּס וַעֲגָלָה.</p>
<p>סוּס וַעֲגָלָה לָמָּה-לָךְ?</p>
<p>לְהַסִּיעַ אַבְנֵי גָזִית.</p>
<p>אַבְנֵי גָזִית לָמָּה-לָךְ?</p>
<p>לִבְנוֹת בֵּית הַמִּדְרָשׁ.</p>
<p>בֵּית הַמִּדְרָשׁ לָמָּה-לָךְ?</p>
<p>לִתְפִלָּה טְהוֹרָה</p>
<p>וּלְתַלְמוּד תּוֹרָה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4236">https://benyehuda.org/read/4236</a></div></body>