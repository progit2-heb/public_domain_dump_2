<h1>הִיא יוֹשְׁבָה לַחַלּוֹן</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִיא יוֹשְׁבָה לַחַלּוֹן</p>
<p>וְשׂוֹרְקָה שְׂעָרָהּ,</p>
<p>בְּעֵינֵיכֶם הִיא פְרוּצָה</p>
<p>וּבְעֵינַי הִיא בָרָה.
מַר לִי מָר, לִבִּי</p>
<p>הַיּוֹם עָלַי רָע,</p>
<p>אִם רָחֵלָה אֵינֶנָּה –</p>
<p>אֲנִי אָנָה בָא?
פֶּה יֵשׁ לַבְּרִיּוֹת</p>
<p>וְהוֹלְכוֹת הֵן רָכִיל,</p>
<p>אַךְ רָחֵלָה לִי הִיא</p>
<p>וְאָנֹכִי לְרָחֵל.</p>
</blockquote>
<p>מר לי…</p>
<blockquote>
<p>בָּעֶרֶב כִּי-אֵצֵא</p>
<p>אֶל מִשְׁעוֹל הַקָּמָה –</p>
<p>וְרָחֵלָה אֵין עִמִּי –</p>
<p>אֵין עִמִּי הַנְּשָׁמָה.</p>
</blockquote>
<p>מר לי…</p>
<blockquote>
<p>שִׁבֳּלִים, גִּבְעוֹלִים,</p>
<p>לְרָחֵלָה שְׂאוּ שְׁלוֹמִי</p>
<p>וַעֲנוּ בִי: אִם תְּאַחֵר –</p>
<p>וָמַתִּי בִמְקוֹמִי.</p>
</blockquote>
<p>מר לי…</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/778">https://benyehuda.org/read/778</a></div></body>