<h1>לֹא מִגְּדוֹת יַרְדֵּן</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא מִגְּדוֹת יַרְדֵּן, מֵרֹאשׁ הַר הַלְּבוֹנָה –</p>
<p>מִלִּבִּי בְּרָכוֹת תָּבֹאנָה,</p>
<p>וְרוּחִי עַל עָב קַל יִשָׂאֵן אֵלֶיךָ</p>
<p>בְּדֶרֶךְ הָעוֹלֶה צִיּוֹנָה.</p>
</blockquote>
<blockquote>
<p>וְיִהְיוּ-נָא רִגְעֵי הַגִּיל קַרְנֵי אוֹר</p>
<p>הַמְבַשְּׂרִים יוֹם בָּהִיר, הַקּוֹרְאִים לִדְרוֹר,</p>
<p>וּתְהִי-נָא הַכּוֹס הַמְנוֹפֶפֶת אֶל עָל</p>
<p>לִתְקוּמַת הַר צִיּוֹן, לִתְשׁוּעַת עַם דָּל,</p>
<p>כִּי שָׁם צִוָּה אֵל אֶת הַבְּרָכָה לָעַד,</p>
<p>שָׁם מִקְוֵה-יִשְׂרָאֵל, אוֹר יוֹמוֹ הָרָד.</p>
</blockquote>
<p>נדפס בחלקו בספר “ביאליק, חייו ויצירתו” מאת פ' לחובר, עמ' 361–362</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1974">https://benyehuda.org/read/1974</a></div></body>