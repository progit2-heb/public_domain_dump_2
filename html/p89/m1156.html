<h1>[לְמִי אוֹצְרוֹת קֹרַח]</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לְמִי אוֹצְרוֹת קֹרַח</p>
<p>וּלְמִי עֶשֶׂר מַכּוֹת</p>
<p>וְלִי שֶׁבַע בָּנוֹת</p>
<p>אֲרֻכּוֹת וְדַקּוֹת.
הָאַחַת הִיא גְרוּשָׁה</p>
<p>עֱגוּנָה מִשְׁנֶהָ,</p>
<p>הַשְּׁלִישִׁית אַלְמָנָה</p>
<p>וּכְרֵסָהּ בֵּין שִׁנֶּיהָ.
הָרְבִיעִית בּוֹגֶרֶת,</p>
<p>הַחֲמִשִּׁית יְרוֹקָה,</p>
<p>הַשִּׁשִּׁית מֵינֶקֶת</p>
<p>בְּאֶרֶץ רְחוֹקָה.
וְהַשְּׁבִיעִית מֻפְקֶרֶת</p>
<p>וּמוּטָב שֶׁתָּמוּת –</p>
<p>וְטַעֲמָן שֶׁל כֻּלָּן</p>
<p>כְּרִיר הַחַלָּמוּת.</p>
</blockquote>
<p>שיר עם, נוסח ב‘, כתב-יד. נדפס ב“כנסת” א’, תרצ"ו, עמ' 24</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1156">https://benyehuda.org/read/1156</a></div></body>