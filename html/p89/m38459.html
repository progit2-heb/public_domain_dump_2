<h1>לבי לגדות ירדן</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<p>לבי לגדות ירדן, לראש הר הלבונה</p>
<p>ומלבי ברכותי תבאנה;</p>
<p>ורוחי אל עב קל ישאן אליך</p>
<p>בדרך העולה ציונה.</p>
<blockquote>
</blockquote>
<p>ממעמקי לבבי אליך אביאה</p>
<p>שאלת עברי מאלהיו ברכת הברכות;</p>
<p>יתנך אלהים שָׁלֵו בארץ נכריה</p>
<p>והשיבך ציונה לשבוע שמחות,</p>
<blockquote>
</blockquote>
<p>כי שם צוה אלוה את הברכה לעד</p>
<p>שם תקות ישראל, תשועתו עדי עד!</p>
<blockquote>
</blockquote>
<p>[הערת פב"י: השיר הוא מתוך הספר ‘עלי חלדי’ של יצחק ניסנבוים (עמ' 111).
ניסנבוים מתאר את עבודתו בלשכת ‘המזרחי’ ואת כרטיסי הברכה שהדפיסו למועדים
שונים לטובת היישוב בישראל. וכדבריו, “על אחד הכרטיסים האלה נדפס שיר קטן
של ח. נ. ביאליק, ששלח אותו לי על פי בקשתי וזה לשונו” – וכאן מובא השיר,
שנמצא בין שירי ביאליק בנוסח שונה.]</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38459">https://benyehuda.org/read/38459</a></div></body>