<h1>הַדָּג בְּחַכָּה</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בֶּן-תּוֹלָע? הֶאָח!</p>
<p>נִלְכַּדְתָּ, אָח!</p>
<p>מִפִּי לֹא תִּנָּצֵל,</p>
<p>נָפַלְתָּ בַּפָּח!</p>
<p>רַק עָצֵל בֶּן-עָצֵל</p>
<p>עָלֶיךָ יִפְסָח.</p>
<p>אַךְ מַה-זֶּה? מַקְדֵּחַ?</p>
<p>מַרְצֵעַ? אָח, אָח!</p>
<p>אוֹי חִכִּי! אוֹי, חַכָּה</p>
<p>וּבְלֹעִי הֶחָח!</p>
<p>חָח חָח, חָח חָח…</p>
</blockquote>
<blockquote>
<p>וַיִּמְשֹׁךְ הַדַּיָּג</p>
<p>בְּחַכָּה: בֹּא קַח</p>
<p>דָּג נוֹצֵץ וּמְפַרְפֵּר –</p>
<p>צְלִי אֵשׁ עַל הָאָח!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4317">https://benyehuda.org/read/4317</a></div></body>