<h1>אֶל הַמְשׁוֹרֵר</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רֹאשׁ רַב הַמַּחֲשָׁבָה,</p>
<p>לֵב חוֹצֵב לֶהָבָה,</p>
<p>קוֹל שַׁדַּי מְדַבֵּר בְּקוֹל…</p>
<p>לוֹ אֶלֶף עֵינַיִם,</p>
<p>לוֹ רִבּוֹא אָזְנַיִם,</p>
<p>וְיֶחֱזֶה וְיַקְשֵׁב בַּכֹּל.</p>
</blockquote>
<blockquote>
<p>לוֹ נִפְתָּח הַצֹּהַר</p>
<p>בַּשַּׁחַק לָטֹהַר,</p>
<p>בּוֹ יָרֹן שִׁיר קֹדֶשׁ וָהוֹד.</p>
<p>בִּכְבוֹדָהּ הַשְּׁכִינָה</p>
<p>מַקְשֶׁבֶת לָרִנָּה</p>
<p>אֶרְאֶלִּים יַמְתִּיקוּ לוֹ סוֹד.</p>
</blockquote>
<blockquote>
<p>וְיַשְׁקֵף מִמָּרוֹם</p>
<p>אֶל צָפוֹן אֶל דָּרוֹם,</p>
<p>עֲמֻקָּה עֲמֻקָּה הַשְּׁאֹל.</p>
<p>בָּהּ יֵרֶא כָּל חֶלְאָה,</p>
<p>מִשָּׁם יַבֵּט הָלְאָה,</p>
<p>וְיֵדַע וְיָבֵן אֶת הַכֹּל,</p>
</blockquote>
<blockquote>
<p>כַּיֶּלֶד הוּא תָּמִים,</p>
<p>לוֹ יַלְדוּת עוֹלָמִים,</p>
<p>כַּיָּשִׁישׁ יָפֵחַ לַקֵּץ.</p>
</blockquote>
<p>ולוזין תר"ן</p>
<p>כתב יד. מכתב מוולוזין, ז' אלול תר“ן; מופיע באגרות ביאליק כרך א‘, עמ’ מ”ב-מ"ג</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/25623">https://benyehuda.org/read/25623</a></div></body>