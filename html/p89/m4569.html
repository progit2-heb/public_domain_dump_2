<h1>כּוֹכָבִים מְצִיצִים וְכָבִים</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כּוֹכָבִים מְצִיצִים וְכָבִים,</p>
<p>וַאֲנָשִׁים בַּחֲשֵׁכָה נְמַקִּים;</p>
<p>הַבִּיטָה בַכֹּל וּבִלְבָבִי –</p>
<p>מַחֲשַׁכִּים, יְדִידִי, מַחֲשַׁכִּים.
וְנוֹצְצִים חֲלֹמוֹת וְנוֹבְלִים,</p>
<p>וּפוֹרְחִים וּרְקֵבִים לְבָבוֹת;</p>
<p>הַבִּיטָה בַכֹּל וּבִלְבָבִי –</p>
<p>חֳרָבוֹת, יְדִידִי, חֳרָבוֹת.
וְהַכֹּל מִתְפַּלְּלִים לְאוֹרָה,</p>
<p>וְנֹבְלוֹת שְׂפָתַיִם בִּתְפִלָּה;</p>
<p>וִיגֵעִים הַדְּבָרִים וַאֲרֻכִּים,</p>
<p>וְהֵם נִשְׁנִים וְחוֹזְרִים חֲלִילָה.
וְהַלֵּילוֹת – הוֹי, כַּמָּה עֲצֵלִים!</p>
<p>אֲפִלּוּ הַלְּבָנָה הַפְּגוּמָה –</p>
<p>גַּם-הִיא מְפַהֶקֶת עֲיֵפָה</p>
<p>וּמְצַפָּה לַיּוֹם מִתּוֹךְ תְּנוּמָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4569">https://benyehuda.org/read/4569</a></div></body>