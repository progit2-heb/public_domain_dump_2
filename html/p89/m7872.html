<h1>לִכְבוֹד שַׁבָּת</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִמִּי יָצְאָה אֶל הַשּׁוּק</p>
<p>לִקְנוֹת צָרְכֵי שַּבָּת;</p>
<p>אִמִּי שָּבָה מִן הַשּׁוּק</p>
<p>וְאִתָּה צָרְכֵי שַׁבָּת.</p>
<p>“מָה?”</p>
<p>"סֹלֶת, בָּשָׂר, דָּגִים, פֵּרוֹת</p>
<p>לִכְבוֹד שַׁבָּת, לִכְבוֹד שַׁבָּת!"</p>
</blockquote>
<blockquote>
<p>אִמִּי הִשִּׂיקָה הַתַּנּוּר</p>
<p>לְהָכִין צָרְכֵי שַׁבָּת;</p>
<p>אִמִּי טָרְחָה כָּל הַיּוֹם</p>
<p>וְהֵכִינָה צָרְכֵי שַּבָּת.</p>
<p>“אֵיךְ?”</p>
<p>"אָפְתָה, בִּשְּׁלָה, צָלְתָה, רָקְחָה,</p>
<p>לִכְבוֹד שַׁבָּת, לִכְבוֹד שַׁבָּת!"</p>
</blockquote>
<blockquote>
<p>אִמִּי כִּנְּסָה יְלָדֵיהָ</p>
<p>לְטַהֲרָם לְשַׁבָּת;</p>
<p>אִמִּי פִּנְּתָה חֲדָרֶיהָ</p>
<p>לְהַכְנִיס אֶת הַשַּׁבָּת</p>
<p>“אֵיךְ?”</p>
<p>"רָחֲצָה, חָפְפָה, שָׁטְפָה, מֵרְקָה,</p>
<p>לִכְבוֹד שַׁבָּת, לִכְבוֹד שַׁבָּת!"</p>
</blockquote>
<blockquote>
<p>אַבָּא הָלַךְ לְבֵית הַכְּנֶסֶת</p>
<p>לְקַבֵּל פְּנֵי הַשַּׁבָּת;</p>
<p>אַבָּא שָׁב מִבֵּית הַכְּנֶסֶת</p>
<p>וְכִבַּדְנוּ אֶת הַשַּׁבָּת.</p>
<p>“בַּמֶּה?”</p>
<p>"בְּמַאֲכָל וּבְמִשְׁתֶּה, בִּזְמִירוֹת וּבְשִׂמְחָה,</p>
<p>לִכְבוֹד שַׁבָּת, לִכְבוֹד שַׁבָּת!"</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7872">https://benyehuda.org/read/7872</a></div></body>