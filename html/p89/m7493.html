<h1>יֵש שֶׁיִּתְגַּעְגֵּעַ הַלֵּב</h1>
חיים נחמן ביאליק
<body align="right" dir="rtl"><div align="right" dir="rtl"><!DOCTYPE html>
<body>
<p>על-פי הַיְנֶה</p>
<blockquote>
<p>יֵש שֶׁיִּתְגַּעְגֵּעַ הַלֵּב עַל הַשּׁנִים</p>
<p>הַשְּׁקֵטוֹת, הַשּׁלֵווֹת, שֶׁהָיוּ מִלְּפָנִים,</p>
<p>עֵת יָשֵׁן בִּדְמָמָה הַיְקוּם, וְהָאָדָם</p>
<p>הִתְנַמְנֵם שְׂבַע שַׁלְוָה וָרֹךְ וַיֵרָדַם.
וְעַתָּה מֶה עָצְמוּ הַטְּרָדוֹת, מָה רַבּוּ!</p>
<p>הֵן כָּל הָעִנְיָנִים כֹּה רָחֲבוּ נָסַבּוּ,</p>
<p>כְּאִלּוּ אֵין אֵל בַּשָּׁמַיִם מִלְמָעְלָה</p>
<p>וְאַשְׁמְדַי מֵת בְּמֶמְשֶׁלֶת הַלָּיְלָה.
וַאֲסִירֵי הָעַצְלָה כֻּלָּנוּ מִטֹּרַח,</p>
<p>אֵשׁ תֹּאכַל הַדָּמִים, הָעוֹר יֹאכַל קֶרַח.</p>
<p>וּכְבָר מִשּׁמָּמוֹן גָּוַעְנוּ כֻּלָּנוּ</p>
<p>לוּלֵא מְעַט אַהֲבָה שֶהָיָה לָנוּ.</p>
</blockquote>
<p>כתב יד. נדפס בחלקו בספר “ביאליק, חייו ויצירתו” מאת פ' לחובר, עמ' 142, ובמלואו ב“כתבים גנוזים” בהוצאת בית ביאליק ודביר</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7493">https://benyehuda.org/read/7493</a></div></body>