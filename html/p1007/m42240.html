<h1>[הַיָּם שָׁקַט, גַּלָּיו בִּמְרוּצַת־נַחַת]</h1>
שמואל רומאנלי
<body align="right" dir="rtl"><div align="right" dir="rtl"><!DOCTYPE html>
<body>
<p>– – – –   – – – =   – – –</p>
<p>– – – –   – – –</p>
<blockquote>
<p>הַיָּם שָׁקַט, גַּלָּיו בִּמְרוּצַת־נַחַת</p>
<p>הָרוּחַ צַח עַל־כַּנְפֵי נֵס יָפוּחַ</p>
<p>וּסְפִינָה בִרְוָחָה כָּעוֹף פּוֹרָחַת</p>
<p>וּלְיַרְכָתָהּ חוֹבֵל יִישַׁן יָנוּחַ.</p>
</blockquote>
<blockquote>
<p>אַךְ פֶּתַע יָם יֵהֹם כִּשְׁאוֹל מִתַּחַת</p>
<p>יַרְחִיב נַפְשׁוֹ יַבַּע כַּדּוּד נָפוּחַ</p>
<p>תַּחַת רַגְלָיו חוֹבֵל יִרְאֶה הַשָּׁחַת</p>
<p>וּבְסוּפָה וּסְעָרָה סוֹעָה הָרוּחַ.</p>
</blockquote>
<blockquote>
<p>חָכְמָתוֹ תִּתְבַּלָּע נַפְשׁוֹ רַב תֵּלֶא</p>
<p>יַטִּיל כֵּלָיו יָסִיר נֵס יִכְרֹת תֹּרֶן</p>
<p>וַיַּגִּיעַ אֶל־חַף מִדֶּרֶךְ פֶּלֶא.</p>
</blockquote>
<blockquote>
<p>מֻצָּל, אַךְ אֵיךְ מֻצָּל? כַּנָּס מִפָּחַד</p>
<p>כְּאוּד מֵאֵשׁ כַּמֹּץ מִסַּעַר גֹּרֶן,</p>
<p>עָיֵף כּוֹשֵׁל יִשֹּׁם יִשְׁאַף גַּם־יָחַד</p>
</blockquote>
<blockquote>
<p>מוֹרָשֵׁי לִבּוֹ יָחַד,</p>
<p>מֵאָן יָבוֹא עֶזְרוֹ נֵּהָה אֶל־שֶׁבֶר,</p>
<p>תִּקְוָה אֶל־אַחְרִיתוֹ אַחְרִית אֶל־שֵׂבֶר.</p>
</blockquote>
<blockquote>
<p>כֵּן אָנֹכִי הַגֶּבֶר:</p>
<p>לִקְשֵׁי לִמְרִירֵי יוֹם עַתָּה צוֹרֵחַ</p>
<p>מִשֹּׁד מִקֶּטֶב בַּת עַמִּי בוֹרֵחַ.</p>
<p>(1789)</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42240">https://benyehuda.org/read/42240</a></div></body>