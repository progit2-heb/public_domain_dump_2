<h1>על הבורחים מקטב הקאלערא</h1>
רחל מורפורגו
<body align="right" dir="rtl"><div align="right" dir="rtl"><!DOCTYPE html>
<body>
<p>מה יקר חסדך אלהים ובני אדם בצל כנפיך יחסיון  (תהלים ל"ו).</p>
<blockquote>
<p>אֶרְאֶה רָץ לִקְרַאת רָץ, מִמִּי יִבְרַח?</p>
<p>נַפְשָׁם בְּיַד אֵל כְּגֵר כְּאְֶזרָח;</p>
<p>יִמְחַץ וְיָמִית רַעֲנָן אֶזְרָח,</p>
<p>צַדִּיק יְרַפֵּא, כְּתָמָר יִפְרַח.
לָכֵן כָּל יְצוּרָיו אִיש עַל יָדוֹ (מקום)</p>
<p>יִשְׁכֹּן לָבֶטַח יִבְטַח עַל יָדֹו (כח ה')</p>
<p>לָנוּס אֵין שֹׁוֶה מִפַּחַד יָדוֹ (מכה)</p>
<p>יִגַּשׁ יִקְרַב וְיַחֲזִיק יָדוֹ. (יד)
חַנּוֹּן וְרַחוּם חוּסָה נָא עָלֵינוּ</p>
<p>מֵאַף וּמֵחֵמָה רְפָא נָא לָנוּ</p>
<p>נוֹדֶה לְשִׁמְךָ אֲשֶׁר הִצִּילָנוּ.
הֲפָךְ-נָא לְשָׂשׂוֹן יְמֵי אֶבְלֵנוּ</p>
<p>וְנִשְׂמַח וְנָגִיל יַחַד כֻּלָּנוּ</p>
<p>לְךָ, לֹא לָנוּ אֲדֹנָי לֹא לָנוּ.</p>
</blockquote>
<p>עשה למענך אם לא למעננו עשה למענך והושיענו.</p>
<p><strong>רחל מורפורגו</strong> ה' לחדש מנחם תרט"ו.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/789">https://benyehuda.org/read/789</a></div></body>