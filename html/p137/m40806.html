<h1>[אוֹי לִי, תֹּאמַר נַפְשִׁי, כִּי מַר לִי מָר]</h1>
רחל מורפורגו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Rachel Morpurgo</p>
</blockquote>
<p>[נולדה בטְרִיֶּסְטֵי בשנת 1790 ומתה שם בשנת 1871]</p>
<blockquote>
</blockquote>
<p>– – – –   – – – –   – –</p>
<p>– – – –   – – – –   – – –</p>
<blockquote>
<p>אוֹי לִי, תֹּאמַר נַפְשִׁי, כִּי מַר לִי מָר</p>
<p>טָפַח רוּחִי עָלַי וָאֶתְיַמָּר</p>
<p>שָׁמַעְתִּי קוֹל אוֹמֵר "שִׁירֵךְ נִשְׁמָר</p>
<p>מִי כְמוֹתְךָ רָחֵל לוֹמֶדֶת שִׁיר".</p>
</blockquote>
<blockquote>
<p>רוּחִי יָשִׁיב אֵלַי: רֵיחִי נָמָר</p>
<p>גּוֹלָה אַחַר גּוֹלָה עוֹרִי סָמָר</p>
<p>טַעְמִי לֹא עָמַד בִּי כַּרְמִי זֻמָּר</p>
<p>מִכְּלִמּוֹת אֶפְחָד לֹא עוֹד אָשִׁיר.</p>
</blockquote>
<blockquote>
<p>אֶפְנֶה צָפוֹן דָּרוֹם קֵדְמָה וָיָמָּה.</p>
<p>דַּעַת נָשִׁים קַלָּה, לָזֹאת הוּרָמָה.</p>
<p>אַחַר כַּמָּה שָׁנִים הֵן עַתָּה לָמָּה</p>
</blockquote>
<blockquote>
<p>יִזְכֹּר מִכֶּלֶב מֵת כָּל־עִיר כָּל־פֶּלֶךְ?</p>
<p>הִנֵּה הָעֵד יָעִיד תּוֹשָׁב וָהֵלֶךְ:</p>
<p>אֵין חָכְמָה לָאִשָּׁה כִּי אִם בַּפֶּלֶךְ.</p>
</blockquote>
<blockquote>
<p>(1847)</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40806">https://benyehuda.org/read/40806</a></div></body>