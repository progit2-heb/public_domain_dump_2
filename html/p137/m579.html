<h1>[שְׁמַע אִמְרֵי שֶׁפֶר]</h1>
רחל מורפורגו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׁמַע אִמְרֵי שֶׁפֶר</p>
<p>לְאַבְרָהָם סוֹפֵר</p>
<p>כְּתָבָם עַל סֵפֶר</p>
<p>לְרוּחַ מַשְׂכֶּלֶת:
וּבֶן מֵאִיר נִקְרָא</p>
<p>מְכֻנֶּה בֶּן-עֶזְרָא</p>
<p>וּמִצּוּרוֹ עֶזְרָה</p>
<p>כְּבוֹדוֹ שׁוֹאֶלֶת:
לְהַגִּיהַּ חָשְׁכּוֹ</p>
<p>לְהַצְלִיחַ דַּרְכּוֹ</p>
<p>אֲשֶׁר נִשְׁאַר עַד כֹּה</p>
<p>כְּעָלֶה נוֹבֶלֶת:
וּמֵאַרְצוֹ נִפְרָד</p>
<p>אֲשֶׁר הִיא בִּסְפָרַד</p>
<p>וְאֶל רוֹמִי יָרַד</p>
<p>בְּנֶפֶשׁ נִבְהֶלֶת:
וְשָׁם לִבּוֹ כּוֹנֵן</p>
<p>לְפָרֵשׁ וּלְצַנֵּן</p>
<p>וְאֶל אֵל מִתְקוֹנֵן</p>
<p>וְלוֹ הַתּוֹחֶלֶת:
לְהַרְבּוֹת לוֹ חָכְמָה</p>
<p>וְלָתֵת לוֹ עָצְמָה</p>
<p>וְלִסְלֹחַ אַשְׁמָה</p>
<p>בְּפֵרוּשׁ קֹהֶלֶת:</p>
</blockquote>
<p>ה’תרכ"א, 1861</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/579">https://benyehuda.org/read/579</a></div></body>