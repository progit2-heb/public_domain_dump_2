<h1>אל גרם המעלות</h1>
רחל מורפורגו
<body align="right" dir="rtl"><div align="right" dir="rtl"><!DOCTYPE html>
<body>
<p>אל גרם המעלות העומד על כסא דיין מו“ה משה הלוי עהרענרייך מודינא. אתמול שבת קדש ראש חדש שבט שנת התרי”ח קבלתי שירו היקר. ואני כאדם ביקר, אין בידי מחקר; נדדה שנת עיני, שוטטו רעיוני, אמרתי בחפזי.</p>
<blockquote>
</blockquote>
<blockquote>
<p>אַכְבִּיר בְּלִי דַעַת</p>
<p>זִמְרָה בְּמִגְרַעַת</p>
<p>אֶשְׂחֶה כְּטוֹבַעַת</p>
<p>אֵצֵא בְּשִׁירָתִי.
(בת קול משמים):</p>
</blockquote>
<blockquote>
<p>בֵּית אֵל וְאַפִּירְיֹון</p>
<p>לָעַד יְהִי עֶלְיוֹן</p>
<p>מָרוֹם כְּמֵרִאשׁוֹן</p>
<p>הֵן זוֹ בְּשׂוֹרָתִי
(ארון הקדש משיב):</p>
</blockquote>
<blockquote>
<p>כָּל-פֶּה וְכָל-לָשׁוֹן</p>
<p>תֹּאמַר בְּגִיל שָׂשׂוֹן</p>
<p>חוּשָׁה לְעֶזְרָתִי</p>
<p>וּשְׁמַע תְּפִלָּתִי
אָנָּא בְּבֹא גּוֹאֵל</p>
<p>תָּחֹן לְיִשְׂרָאֵל</p>
<p>אַל תַּעֲזֹב אֹתִי.
וּנְצֹר כְּבַת אִישׁוֹן</p>
<p>רוֹעֶה וְגַם הַצֹּאן</p>
<p>עַמִּי וְתוֹרָתִי.</p>
</blockquote>
<p>הקטנה שבקטנות <strong>רחל מורפורגו</strong></p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/148">https://benyehuda.org/read/148</a></div></body>