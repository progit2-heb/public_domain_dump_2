<h1>[הִנֵּה כָשַׁל זָדוֹן]</h1>
רחל מורפורגו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִנֵּה כָשַׁל זָדוֹן</p>
<p>גַּם הָלַךְ לַאֲבַדּוֹן</p>
<p>עַתָּה יִשְׁבֹּת מָדוֹן</p>
<p>כִּי מִי יָזִיד לָדוֹן</p>
<p>עִם הַיּוֹשֵׁב עַל חוּג?
כִּי כַּשִּׁכּוֹר יָחוּג</p>
<p>תּוֹפֵשׂ חֶרֶב כִּידוֹן</p>
<p>יִרְאוּ מִי הוּא אָדוֹן</p>
<p>הֵן אֵל כַּבִּיר לַעְזוֹר</p>
<p>לָכֵן יִשְׁלַח מָזוֹר
אֶל עַם עָנִי אֶבְיוֹן</p>
<p>הֵן הוּא יִתֵּן פִּדְיוֹן</p>
<p>יִבְנֶה אֶת אַפִּרְיוֹן</p>
<p>מִדְבַּר צִיָּה יִפְרַח</p>
<p>גַּם אוֹר חָדָשׁ יִזְרַח
יָאִיר לִפְנֵי מִזְרָח</p>
<p>יִשְׂמַח גֵר עִם אֶזְרָח</p>
<p>עֵגֶל וּכְפִיר וּמְרִיא</p>
<p>יַחְדָּו יִרְעוּ בָשָׁן,</p>
<p>כָּעֵת יֵבוֹשׁ כּוּשָׁן
דִּישׁוֹן אֵצֶל דִּישָׁן,</p>
<p>זֶה יִהְיֶה לָנוּ אוֹת</p>
<p>יַרְאֵנוּ נוֹרָאוֹת</p>
<p>נִסִּים גַּם נִפְלָאוֹת</p>
<p>יַנְחֵנוּ לִמְנוּחוֹת.</p>
</blockquote>
<p><strong>רמה</strong> ותולעה <strong>ורשעים</strong> עוד אינם.</p>
<p>ה' תרכ"ו, 1866.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2234">https://benyehuda.org/read/2234</a></div></body>