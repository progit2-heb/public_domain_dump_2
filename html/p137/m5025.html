<h1>ראה זה חדש הוא</h1>
רחל מורפורגו
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִם בָאֲרָזִים נָפְלָה שַׁלְהֶבֶת</p>
<p>מִבְחַר נְשֵׁי תֵבֵל לְאוֹת תִּהְיֶינָה</p>
<p>אִם תָּהֳלָה הוּשַׂם וְשַׁל בָּהֵנָּה</p>
<p>מִי זֹאת לְעֻמָּתָן תְּהִי נִצֶּבֶת?
לֹא יֵשׁ לְאֵל יָדִי לְחַזֵּק בֶּדֶק</p>
<p>כִּי אִם דְּרֹש שָׁלוֹם וְלִשְׁפֹּט צֶדֶק</p>
<p>הִנֵּה דְבוֹרָה שׁוֹפְטָה הָיָתָה</p>
<p>לֹא אֶעֱשֶׁה עוֹלָה וְלֹא יָאָתָה.
שֶׁבַח תְּהִלָּה עִם יְקָר תִּפְאֶרֶת</p>
<p>אַף הִיא בְּכָל שָׁנָה בְּשֵׁם נִזְכֶּרֶת (הפטרת בשלח)</p>
<p>לָכֵן לְרֹאשׁ נָשִׁים תְּהִי כוֹתֶרֶת. –
שָׁאוֹל יִשְׁאֲלוּ בְּאָבֵל לָמָּה?</p>
<p>כִּי אֵשְׁבָה דוּמָם כְּמוֹ אַחְלָמָה – (מלשון חלום)</p>
<p>מַה-תַּעֲשֶׂה רִמָּה! כְּרָחֵל נֶאְלָמָה!</p>
</blockquote>
<p>ה’תרי"ט, 1859.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5025">https://benyehuda.org/read/5025</a></div></body>