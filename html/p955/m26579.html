<h1>אברהמ'ל הסנדלר</h1>
ברל שפיר
<body align="right" dir="rtl"><div align="right" dir="rtl"><!DOCTYPE html>
<body>
<h2>I.</h2>
<p>− מזיק-שבמזיקים! מה אתה מְנַקֵּש<a class="footnote" href="#fn:1" id="fnref:1" title="see footnote"><sup>1</sup></a>, מה אתה הולֵם שם, בעל מלאכה שלי?! אין אתה חסר אלא כנור
?…</p>
<p>כך קראה גיטיל, כשהיא יושבת על המטה בין שלשה ילדים שכובים
וישנים לאורך ולרוחב המטה, ושפכה חמתה על יוסילי שלה, “בחור” בן שמונה,
שׁתְּקָפָהוּ יִצְרוֹ <a class="footnote" href="#fn:2" id="fnref:2" title="see footnote"><sup>2</sup></a>לעשות לו כנור, והוא מִשתַּמש בכלי אביו, פּוֹסֵל ומַקִּיש<a class="footnote" href="#fn:3" id="fnref:3" title="see footnote"><sup>3</sup></a> ומרבה אשפה בבית.</p>
<p>והאָמָן הקטן אינו חושש<a class="footnote" href="#fn:4" id="fnref:4" title="see footnote"><sup>4</sup></a> כלל
לגערות אמו, עיניו ולבו בעבודתו, והוא פוסל ומקציע ומקיש ועוסק ב“מלאכה”
בכֹבד-ראש ובעִיוּן<a class="footnote" href="#fn:5" id="fnref:5" title="see footnote"><sup>5</sup></a> גדול, כזה שעושה במלאכת חובה, מלאכה הצריכה לגופה<a class="footnote" href="#fn:6" id="fnref:6" title="see footnote"><sup>6</sup></a>.</p>
<p>ודממה בבית. מן חשכת הרחוב נשמעו טִפְטוּפֵי<a class="footnote" href="#fn:7" id="fnref:7" title="see footnote"><sup>7</sup></a> גשם ותעלולי הרוח בצְמִיד-המעשֵנה<a class="footnote" href="#fn:8" id="fnref:8" title="see footnote"><sup>8</sup></a>. מתוך האור הלָקוּי<a class="footnote" href="#fn:9" id="fnref:9" title="see footnote"><sup>9</sup></a> היוצא מעורב בעשן מן העֲשָשית שבחדר, מתגלים לך דֶלפּקי<a class="footnote" href="#fn:10" id="fnref:10" title="see footnote"><sup>10</sup></a> של סנדלרים<a class="footnote" href="#fn:11" id="fnref:11" title="see footnote"><sup>11</sup></a> אצל החלון וכל מַכְשיריו<a class="footnote" href="#fn:12" id="fnref:12" title="see footnote"><sup>12</sup></a>. כנגדו אצל הקיר – דַרְגָּש<a class="footnote" href="#fn:13" id="fnref:13" title="see footnote"><sup>13</sup></a> שצְבוּרים עליו מנעלים קרועים, אִמוּמים<a class="footnote" href="#fn:14" id="fnref:14" title="see footnote"><sup>14</sup></a> מכל המינים וסְמַרְטוּטים<a class="footnote" href="#fn:15" id="fnref:15" title="see footnote"><sup>15</sup></a> מתשמישי הבית, שֶיֶלֶד בן חמש נפל עליהם ויישן.</p>
<p>ושוּב<a class="footnote" href="#fn:16" id="fnref:16" title="see footnote"><sup>16</sup></a> מתגלה לך מתוך אותה
העַרבּובְיָא: אשה כבת שלשים וחמש, היא גיטיל, שיושבת עצובת-רוח על המטה,
ופוקחת עינים רחבות לתוך החלל המטושְטָש<a class="footnote" href="#fn:17" id="fnref:17" title="see footnote"><sup>17</sup></a> של החדר. ויאֶה<a class="footnote" href="#fn:18" id="fnref:18" title="see footnote"><sup>18</sup></a> העצב לפניה החִוְרִים ומוסיף להם חן.</p>
<p>מתוך הפרוֹזדוֹר<a class="footnote" href="#fn:19" id="fnref:19" title="see footnote"><sup>19</sup></a> נשמעו צעדים
של “בן-בית”. גיטיל הרגישה בהם, ופניה נשתנו במִקְצָת. נפתחה הדלת
ונסגרה.</p>
<p>− וכל-כך אַת דואגת, אשתי? הֵילָך<a class="footnote" href="#fn:20" id="fnref:20" title="see footnote"><sup>20</sup></a> ברכת ערב מִשֶּׁלִי, ותני לי שָנָה טובה משלך, ואל תדאגי, הלואי
שנהיה בריאים ושלמים! הרי צרות ופגעים, ברוך השם, יש לנו, כמאמר החכם, די
והותר – ומה לך עוד, שָטיא<a class="footnote" href="#fn:21" id="fnref:21" title="see footnote"><sup>21</sup></a> שבעולם…</p>
<p>כך קדם אברהם סנדלר את אשתו, כשנכנס לביתו טָפוּחַ<a class="footnote" href="#fn:22" id="fnref:22" title="see footnote"><sup>22</sup></a> כלו מי-גשמים ונושא תחת בית-שֶחְיוֹ<a class="footnote" href="#fn:23" id="fnref:23" title="see footnote"><sup>23</sup></a> זוג בתי-שוקַיִם של מַגָפַיִם<a class="footnote" href="#fn:24" id="fnref:24" title="see footnote"><sup>24</sup></a> ישנים.</p>
<p>− שמעי נא, גדוּלָתי! – שוֹפֵע<a class="footnote" href="#fn:25" id="fnref:25" title="see footnote"><sup>25</sup></a> הוא בדבורים, כשהוא זורק את בתי-השוקים על שלחנו
ומַשִּׁיל<a class="footnote" href="#fn:26" id="fnref:26" title="see footnote"><sup>26</sup></a> מעל כתפיו את בֻּרנָסוֹ<a class="footnote" href="#fn:27" id="fnref:27" title="see footnote"><sup>27</sup></a>
הרטוב – כמה פעמים אמרתי ודברתי וגזרתי עליך, שאסור לך
לדאוג בלא כלום. שומעת את? בלא כלום! לִמדִי מבעלך, שיחיה לאֹרך ימים
טובים, אמן… ראי! הרי אני מתעטף במַעפוֹרֶת<a class="footnote" href="#fn:28" id="fnref:28" title="see footnote"><sup>28</sup></a>, מגולל את שרוַלי – וטוּף-טוּף-טוּף<a class="footnote" href="#fn:29" id="fnref:29" title="see footnote"><sup>29</sup></a> – הנני
מוכן ומזומן לעבודת הסנדלים, ובלבד שתהא גיטלי שלי – שומעת אַתְּ? − שתהא
כמו שנאמר – והיית אך שָמֵחַ!“, ופֵרש רש”י: “שְמַח קבצן…” שומעת אַתְּ,
מרת גיטיל?</p>
<p>−אני שומעת ושומעת, ולואי שלא הייתי שומעת! – נאנחת גיטל ואומרת.</p>
<p>− הסי! מה אַת סָחָה,<a class="footnote" href="#fn:30" id="fnref:30" title="see footnote"><sup>30</sup></a> אשתי?
הרי חס ושלום, לא תשמעי בשופרו של משיח; ומשיח הלא קרוב לבא. וכבר עומד הוא
שם על יד השער, מעבר ליער, וראיה לדבר: הרי בעלך אברהמ’ל –מסרו לו זוג
בתי-שוקים לתקון…</p>
<p>− הוֹי, הוֹי, הוֹי – מתנודדת גיטל אחוזת-שחוק…</p>
<p>− הוא אשר בקשתי. כך כך! עוד הפעם צַחקי, ושוּב…
ושוּב… הוסיפי… כך כך… למי הם בתי-השוקים, שואלת את? לא אֹמַר לך עד
שתשחקי יפה יפה, כך…ושוב… ועוד הפעם… חַא, חַא… אי, אשתי, אין בך
כח לשחוק עוד? הבי ואעזרך. בשותפות נצחק, אני ואת. הו, אֳמָן
מוּמחה<a class="footnote" href="#fn:31" id="fnref:31" title="see footnote"><sup>31</sup></a> שלי – פנה אברהמ’ל אל יוסילי – קומה ועזרנו גם אתה, בכנור בכנור… חא-חא, חי-חי, הס, בחשאי<a class="footnote" href="#fn:32" id="fnref:32" title="see footnote"><sup>32</sup></a>, הילדים ישנים…</p>
<p>אוי, מזיק שבמזיקים – שואפת גיטל רוח מתוך צחוק ותומכת את צלעותיה בידיה – מזיק, מזיק, מה אתה מבקש מעמי? ומה יש לך עלי?</p>
<p>מה יש לי עליך את שואלת? – מעמיד אברהמ’ל פנים של רוגז – מוטב שתשתקי ואל תפתחי לי פֶה. אשה, כסבוּרה <a class="footnote" href="#fn:33" id="fnref:33" title="see footnote"><sup>33</sup></a> את שאברהמ’ל יסבל תמיד וישתוק? לא באלף רַבָתי. הרי שמי אברהמ’ל.
אדם כמוני לא ישתוק. הגיע הקץ! שומעת את. מָרַת גיטל! – ואברהמ’ל הפך פתאם
את קולו מכעס מזויף<a class="footnote" href="#fn:34" id="fnref:34" title="see footnote"><sup>34</sup></a> לתחנונים – גיטלי, גיטלתי, יונתי תמתי, בבקשה ממך, המציאי לי קוֹרטוֹב<a class="footnote" href="#fn:35" id="fnref:35" title="see footnote"><sup>35</sup></a> נֵפְט למנורה. עוד מעט ויִכלה הנפט, ועלי מוטל לגמור את המנעלים
עד בקר. גיטל! תופסת<a class="footnote" href="#fn:36" id="fnref:36" title="see footnote"><sup>36</sup></a> אתְּ את הענין?</p>
<p>− ומה יכולה אני לעשות? למי אלך? גשמים שוטפים בחוץ! השכנים ודאי כבר ישנים הם.</p>
<p><strong>לשלומית</strong> השכנה הכָּנסי! היא אינה ישנה עדַיִן: ראיתיה בעד חלונה עֵרָה.</p>
<p>− סנדלים הללו של מי הם, שאתה מחויב לעבוד עליהם בלילה? − שאלה גיטל, כשעמדה עטופה ונכונה לצאת.</p>
<p>− של חיים השואב. בבקר “כלחוך השור” צריך הוא ובהמתו
וחביתו לצאת לעבודה. מחויב אני לעבוד כל הלילה, כדי שלא יתעכבו על
ידי.</p>
<p>− כמה פסק<a class="footnote" href="#fn:37" id="fnref:37" title="see footnote"><sup>37</sup></a> לך?</p>
<p>− ארבעה – לא חסר ולא יַתִּיר<a class="footnote" href="#fn:38" id="fnref:38" title="see footnote"><sup>38</sup></a>.</p>
<p>− חסדיו של השם יתברך מרובים! – נזרק מתוך פיה של גיטל מתוך שמחה ותודה כבושה<a class="footnote" href="#fn:39" id="fnref:39" title="see footnote"><sup>39</sup></a>, ויצאה לחוץ.</p>
<p>אברהם לוה אותה באנחה רצוצה; התחיל פוסע<a class="footnote" href="#fn:40" id="fnref:40" title="see footnote"><sup>40</sup></a> לאֹרך ולרֹחב, עמד מתוך הליכה באמצע החדר, נתן עין בילדיו
השקועים בשֵנה – וענן של עצבות הקדיר את פניו.</p>
<p>− אָח, טַפְלֵי, טַפְלַיָא<a class="footnote" href="#fn:41" id="fnref:41" title="see footnote"><sup>41</sup></a> −
לחשו שפתיו, ונענע עליהם בראשו, לקח על זרועותיו את האֳמן הקטן,
שתְקָפַתּוּ שֵנה כְשֶכִּנוֹרוֹ וסַכּינו בידו והשכיבוֹ במטה:</p>
<p>− נוּמי, נוּמי, חתולי, אומן מומחה שלי! חכם עתיק שלי! אתה
אינך תובע אוכל ואני איני נותן. – ופתאם ננער אברהמ’ל ואמר – הי, אברהמ’ל,
אַל דְאָגָה, הזמין לך הקדוש-ברוך-הוא לסוף שני שבועות זוג אחר של סנדלים –
אמור “מודים”: חזק אחי, והתחזק; אם לא על ידי מלאך –יהא על-ידי קוֹזַק…
ובאמת, הרי אני שואל אותך, אברהמ’ל, כְלַפֵּי<a class="footnote" href="#fn:42" id="fnref:42" title="see footnote"><sup>42</sup></a> מי אתה מִתְחַטֵּא<a class="footnote" href="#fn:43" id="fnref:43" title="see footnote"><sup>43</sup></a>! יש לך אשה אחת
וששה ילדים? – והרי יש לך כנגדם שתי ידים… אוֹי, אלי בשמים, ראה, רוצה
אני לעבוד! תָּאֵב אני לעבוד! עד למיתה אני תָאֵב עבודה! בשתי ידי ובעשר
אצבעותי. תן, אֵלי, תן עבודה! קח ותן! גנוב ותן! לעבודה, אברהמ’ל, חֲזַק,
אשריך וטוב לך – סנדלר אתה.</p>
<p>− בחשָאי, בחשָאי, דל שמח! –נזפה<a class="footnote" href="#fn:44" id="fnref:44" title="see footnote"><sup>44</sup></a> בו גיטל כשנכנסה ורביעית של נפט בידיה. – תעורר את הילדים! הא לך
נפט בהשאלה לקחתי אצל <strong>שלומית</strong>; ומכֵּיון
שהִשְחַרְתִּי את פני, לקחתי אצלה גם לחם חצי הככר. למחר, כשתקבל שכרך
מחיים השואב, אל תשכח להחזיר לה.</p>
<p>− ניחא<a class="footnote" href="#fn:45" id="fnref:45" title="see footnote"><sup>45</sup></a>, ניחא! הלא יודעת את, אשה כשרה שכמוך – בעלה עושה רצונה, בכל מקום ובכל עונה<a class="footnote" href="#fn:46" id="fnref:46" title="see footnote"><sup>46</sup></a>…</p>
<p>− נ-נוּ… שמעתי, חֲבָל<a class="footnote" href="#fn:47" id="fnref:47" title="see footnote"><sup>47</sup></a> שהילדים ישנים! עדין לא אכלו הערב.</p>
<p>− אל תדאגי, הם יאכלו בחלומם – אמר אברהמ’ל ואַת צפורי,
קחי חוט ושזורי, ובגילה-ברנה! בעלך ישיר לך שירה חדשה… שמעי
והחרישי…</p>
<p>גיטל ישבה בצד בעלה לשזור חוט. הפטיש של אברהמ’ל רקד בחדוה. אברהמ’ל מנקש ומנגן:</p>
<blockquote>
<p>הַךְ פַּטִּישִׁי בֶּן-פַּטִּישִׁי,</p>
<p>הַקֵּשׁ, נַקֵּשׁ, אַל תִּתְעַקֵּשׁ,</p>
<p>הַקֵּשׁ וֶאֱמוֹר לַשׁוֹטֶה:</p>
<p>גְּדוֹלוֹת, שׁוֹטֶה, אַל תְּבַקֵּשׁ!</p>
</blockquote>
<p>− יעמוד, יעמוד, − המַגָּף הראשון עולה! ומה בחוט שֶאַתְּ
שוזרת, אשתי? רוצה את לשמוע עוד שיר אחד… אי, ישנה אַתְּ! אם כן למה זה
אנכי? טוּף-טוּף-טוּף – ואברהמ’ל עשה עצמו כרוקק לתוך עיניה.</p>
<p>− הרף ממני בחכמותיך. הריני הולכת לישון. אוי לנו מפני לילה כזה, הגשם יורד בלי הפוגות.</p>
<p>− יֵרד, ירד משמים, היכן הם המֶלְקָחַיִם? – חורז אברהם בקול נגינה כשהוא מחפש את המלקחים.</p>
<p>− הרי הם לפניך! – אומרת גיטל ומראה על המלקחים.</p>
<p>− מֶרסי, פַּרְדוֹן, − עונה אברהמי’ל בקידה כשהוא עושה תנועות והַעֲוָיוֹת.</p>
<p>וגיטל עמדה להשכיב את התינוקות במטה, זה למראשותיה וזה למרגלותיה; בחוץ דופק תְּרִיס<a class="footnote" href="#fn:48" id="fnref:48" title="see footnote"><sup>48</sup></a> של חלון או פִּשְפָּש<a class="footnote" href="#fn:49" id="fnref:49" title="see footnote"><sup>49</sup></a> של גדר. הרוח משמיע בכל רגע קול דפיקה חזקה בצמיד-המעשנה ונשמע שֶׁפֶךְ האפר עליו.</p>
<p>במקום קרוב נובח כלב, ודומה כמו שבוכה מתחת לחלון. הגשם שוטף ובבית נשמע קול זרמת מים שנוזלים מעל הגג.</p>
<p>− אף אני רוצה לישון, פחי-חי – אומר אברהמ’ל כשהוא מעַוֶה את פניו כתינוק.</p>
<p>− אי, אי, ראה נא צורה זו. לישון אתה רוצה? – אומרת גיטל – קִבַּלת על עצמך להיות בעל לאשה…</p>
<p>− ואב לבנים ששה… ממלא אברהמ’ל בדרך חרוז.</p>
<p>− לך לך לכל הרוחות הטובות, אני כבר ישנה! – אומרת גיטל ונשענה בקצה המטה אצל התינוקות.</p>
<p>− נומי לשלום, זוגתי, אבל מהרי-נא לישון. יכולה את, גיטלי, לישון מהר, בשבילך ובשבילי בעונה אחת?…</p>
<p>− ח-ר-ר-ח-ח! ר-ר-רח-ר! – משמיעה גיטל בקול נחרה מהירה.</p>
<p>− כך זוגתי, היי שלום, ונומי, ואני נוסע הלאה…</p>
<p>ואברהמ’ל התחיל לעבוד בזריזות יתרה. דממה.ַנשמעה שריקתם של החוטים כשהם עוברים דרך העור. אברהמ’ל משחילם<a class="footnote" href="#fn:50" id="fnref:50" title="see footnote"><sup>50</sup></a> דרך הנקבים, קצה אל קצה, ומוציאם<a class="footnote" href="#fn:51" id="fnref:51" title="see footnote"><sup>51</sup></a> ומושכם אילך ואילך<a class="footnote" href="#fn:52" id="fnref:52" title="see footnote"><sup>52</sup></a>. הנה הוא מושך
משיכה חטופה כשהוא פורש את שתי ידיו, ראשו מתנענע למעלה, למטה, לצדדים
ומוציא קול נהימה חוטמית דקה. הצְרָצַר מצַרְצֵר ושורק, כאילו הוא שָׂכוּר
ועומד לכך. גיטל כבר ישנה ומתאנחת לרגעים מתוך שנתה כשהיא נושמת את נשימתה
בקושי, והרוח במַעשֵנה מְיַלֵל ממעמקים ומפזר אפר: א-פ-פ-רא-א-א! והכל ביחד
מתלכֵּד לנגינה חשאית נוּגָה ועצבות גדולה שְרוּיה<a class="footnote" href="#fn:53" id="fnref:53" title="see footnote"><sup>53</sup></a> בבית…</p>
<p>ֹֹֹֹֹֹֹֹֹֹ <strong>_____________</strong></p>
<blockquote>
</blockquote>
<h2>II.</h2>
<p>חצי הלילה. אברהמ’ל עובד כמְנַמְנֵם. ודאי כבר הגיעה השעה השניה − מְהַרְהֵר<a class="footnote" href="#fn:54" id="fnref:54" title="see footnote"><sup>54</sup></a> הוא ומסתַּכֵּל בשעון<a class="footnote" href="#fn:55" id="fnref:55" title="see footnote"><sup>55</sup></a> התלוי בין שתי תמונות נושנות ומנוקדות
טִפִּין-טפין של זבובים. הוא קם, מתמודד, מֵטיל שתי זרועותיו לפניו ונשמע
קול פריקת עצמות. הוא נגש אל השעון, מסתכל בו ומנענע ראשו. השעון עומד. שני
חוטבים עם המַשׂוֹר על הקורה, המצוירים על הַטַבְלָא<a class="footnote" href="#fn:56" id="fnref:56" title="see footnote"><sup>56</sup></a> של השעון, עומדים כפופים על קורתם כתמול שלשום… על אחת משתי
המשקלות תלויה פסת-ברזל.</p>
<p>− עד מתי תעמד לך, תכשיט שלי? – אומר אברהמ’ל בלחש כשהוא מטלטל את המטוּטֶלֶת<a class="footnote" href="#fn:57" id="fnref:57" title="see footnote"><sup>57</sup></a>. המטוטלת מתחילה דופקת
בקול צרוד כמִתְחַכֶּכֶת בדבר מה: טיק-טַ-רררַק! טיק-טַ-רררַק!
–“מתנת-דרשה<a class="footnote" href="#fn:58" id="fnref:58" title="see footnote"><sup>58</sup></a> יפה! מלגלג<a class="footnote" href="#fn:59" id="fnref:59" title="see footnote"><sup>59</sup></a> אברהם בלבו לשעונו – כמעט עברו שש עשרה שנה – ואתה לך וקנה שעון
חדש”.</p>
<p>הוא מכַוֵּן את אצבעות הלוח לשעה שניה, שוב מטלטל את
המטוטלת והולך לו, כשהוא מחקה את דפיקות השעון: טַם-טַ-רררַם,
טַם-טַ-רררָם, אדון עולם! תם ונשלם! הוא נגש אל הדלפקי, עושה פפירוסא
ומקטר. אחר-כך נגש אל המטה, עומד לו כשקוע בהרהורים ומסתכל.</p>
<p>− הנה זהו כל רכושי! – אומר הוא בלחש, שוחה על גיטל ומתבונן בה. גיטל ננערה בחרדה.</p>
<p>− האלוהים עמך, עטרת ראשי! מה לך?… אני בעלך היקר עומד אצלך ושומר את שנתך הענוגה…</p>
<p>− למה העירותני?</p>
<p>− מי, אני? מה חלמת? הרי לך – אומר אברהמ’ל כשהוא שוחה אל גיטל וסוטרה בחבה סטירה קלה.</p>
<p>− כַּלֵּך<a class="footnote" href="#fn:60" id="fnref:60" title="see footnote"><sup>60</sup></a> לך, כלך לך! – אומרת גיטל כשהיא<a class="footnote" href="#fn:61" id="fnref:61" title="see footnote"><sup>61</sup></a> מפַהֶקֶת<a class="footnote" href="#fn:62" id="fnref:62" title="see footnote"><sup>62</sup></a>.</p>
<p>− טוף-טוף-טוף! עין רעה פגעתך זוגתי?</p>
<p>− שומע אתה, בעלי, מה שאומַר?…</p>
<p>− שומע אני ושומע, זוגתי.</p>
<p>− לך לך לכל הרוחות הטובות, רוצה אני להגיד לך דבר…</p>
<p>− בלעדיך, זוגתי, אין אני הולך.</p>
<p>− כלך לך, כלך!</p>
<p>− נו, שַא-שַא, יונה תמה מחר תאכלי חלה חמה; אמרי מה היית רוצה להגיד!</p>
<p>− שומע אתה? אני שוב איני רוצה לישון, ואתה יושב לבדך על העבודה, אסַיַע<a class="footnote" href="#fn:63" id="fnref:63" title="see footnote"><sup>63</sup></a> לך במקצת ותהא המלאכה נעשית מהרה.</p>
<p>− מסכים אני, זוגתי, תקיעת-כף, הבה! ובכן נעשה שותפות, ומה החלק שאת רוצה<a class="footnote" href="#fn:64" id="fnref:64" title="see footnote"><sup>64</sup></a>?</p>
<p>− הכל!</p>
<p>− הו, זמירתי, זוגתי, יונתי, חולדתי<a class="footnote" href="#fn:65" id="fnref:65" title="see footnote"><sup>65</sup></a>, הלא חכמה מחוכמה את, הואיל<a class="footnote" href="#fn:66" id="fnref:66" title="see footnote"><sup>66</sup></a> וכך – טלי נא ושזרי לי עוד חוטים.</p>
<p>− טוב.</p>
<p>− יהא טוב גם לי, גם לך, גם לזרענו ולכל הבריות שבעולם. ניחא לך, זוגתי?</p>
<p>− ולמה לא?</p>
<p>− הוי, שקרנית את, במחילה, רעיתי; וכי גם מיכל קוּטרמן
המלוה ברבית, זה שיָשן על כסתותיך,−וכי גם את טובתו ושלומו של זה את
דורשת?…</p>
<p>− קוטרמן? הלואי ויהא שוכב, רבונו-של-עולם, בכסתותי על צדו
האחד ולא יוכל להתהפך על השני כל כך שנים כמספר הדמעות ששפכתי
עליהן.</p>
<p>− אי, גדוּלה שלי, הרי התניתי עמך שלא לקלל. את הבריות
הללו אין מקללין… הם צריכים –שומעת את – להיות מקוללים מאליהם. אבל אַת,
זוגתי, אל נא תתערבי בדבר. את העולם נוהג אלהינו שבשמים ואת המים מוליך ר'
חיים, ומגפיו צריכים להיות נגמרים עד הבקר, ואם לא – יחזור העולם לתהו
ובהו: אַתּ תשבי בלא סעודת-צהרים ויהודים – בלא מים. שומעת אַת, עטרת ראשי,
במה הכתוב מדבר?… דררר… מזל-טוב, נתפזרו
הסְמַרְמְרִים<a class="footnote" href="#fn:67" id="fnref:67" title="see footnote"><sup>67</sup></a>. טלי ושזרי את החוט, ואני אלקט…</p>
<p>גיטל מתחילה שוזרת חוט, ואברהמ’ל יושב על הקרקע ללקט את הסמרמרים ומזמר:</p>
<p>− נו, אמרי נא, אמרי, “עזר” שלי:</p>
<blockquote>
<p>הוֹי עֲבוֹד, עֲבוֹד, אַבְרָהמֶ’ל,</p>
<p>נַדֵּד מֵעֵינַיִם שֵׁנָה,</p>
<p>רְצַע וּנְקוֹב וּמְשׁוֹךְ הַחוּטִים</p>
<p>מִמִּצְרַיִם וְעַד הַנָה − − −</p>
</blockquote>
<p>ושם נאמררר! <a class="footnote" href="#fn:68" id="fnref:68" title="see footnote"><sup>68</sup></a> – סִיֵּם פתאום אברהמ’ל בנגון של סליחות.</p>
<p>− אוי, בעלי, ראשי כבר סובב הולך ואתה מזמר לך…</p>
<p>− אי, חתולי, וכי יודעת את מה טוב ומה נעים לשבת בלילה ולעבוד? טעם גן-עדן, אומר אני לך.</p>
<p>− יהי רצון שישבו בגן-עדן זה כל שונאי ושונאיך הרעים…</p>
<p>− אמן, נצח, סלה, וָעֶד… – חטף אברהם ואמר –
ואף-על-פי-כן, חולדתי הקטנה, אין להתיאש! עוד מעט−ששה חדשים ביני וביניך מה
הם−ויבוא הקיץ, ויהיו כל הסנדלרים הולכים יחפים, והקשואים יֵראו בארץ, וכל
הקערות ימלאו כוּתָח<a class="footnote" href="#fn:69" id="fnref:69" title="see footnote"><sup>69</sup></a>… מה סבורה את, גיטלי?
אלמלי היו לו לאברהמ’ל שלך בשעה זו, דרך משל, קערה מלאה כותח עם זוג של
קשואים ירוקים ונאים… אי, קבצן בעל-תאוה!</p>
<blockquote>
<p>הַקֵּשׁ נָא, פַּטִּישִׁי, הַקֵּשׁ</p>
<p>תְּקַע סְמַרְמַר אַחֲרֵי סְמַרְמַר.</p>
</blockquote>
<p>הוא מביט לגיטל שמתנמנמת ומתנועעת, מסתכל בפניה ומזמר בלחש בקול ממושך:</p>
<blockquote>
<p>וּבַחוּץ הָרוּחַ בּוֹכֶה</p>
<p>וּמִתְמַרְמַר, וּמִתְמַרְמַר…</p>
</blockquote>
<p>− תנומה חֲטָפָתֵךְ, גיטלי?…</p>
<p>− אוי – מתעוררת גיטל – רוצה אני כל כך לישון, א-א-ח – מְפַהֶקֶת היא.</p>
<p>− רוצה את?… – אמר אברהמ’ל כשהוא מַקִּיש בפטישו וְנִשְתַּתָּק.</p>
<p>עברו עוד שעות הלילה. שניהם יושבים על יידה הדֶלְפְקִי ועובדים. המנורה מעַשֶנֶת, הזכוכית שלה (מפויחת<a class="footnote" href="#fn:70" id="fnref:70" title="see footnote"><sup>70</sup></a>?). חתיכת ניר עגולה תלויה עליה ומשם מתפשט צל שחור (<a class="footnote" href="#fn:71" id="fnref:71" title="see footnote"><sup>71</sup></a>) על פני כל הבית, רק על הדלפקי וסביביו שוֹרָה<a class="footnote" href="#fn:72" id="fnref:72" title="see footnote"><sup>72</sup></a> קצת אורה. על הקרקע הלח והמְסוֹאָב<a class="footnote" href="#fn:73" id="fnref:73" title="see footnote"><sup>73</sup></a>, שמגיע שם אור המנורה, רובצים שני צללים גדולים של אברהמ’ל וגיטל ומְחַקים את כל תנועות ידיהם…</p>
<p>על התִּקְרָה, מֵעַל למנורה, נראה עִגוּל לבן. העגול הלבן
רועד, כאילו מפחד שלא יתפחם אף הוא מן הפיח העולה מן המנורה ונמשך ישר
אליו. בבית קור, דממה ועצבות. נודף ריח של לַחלוּחית ושל עור, של זפת ושל
קיטור ניָר מִתְחָרֵך על הזכוכית. חוטמי התינוקות שורקים, הצרצר מלַוֶה את
קולם בפִזְמוֹנוֹ<a class="footnote" href="#fn:74" id="fnref:74" title="see footnote"><sup>74</sup></a> התָּפֵל. אברהמ’ל מושך בשניו רצועת עור, והנה הוא נוטל שבר ברזל של קַטָב<a class="footnote" href="#fn:75" id="fnref:75" title="see footnote"><sup>75</sup></a>,
מניחו על רגלו, מותֵחַ עליו את חתיכת העור ומכה עליה בפטישו, כשראשו מתנועע
אילך ואילך.</p>
<p>גיטל שוזרת חוט מתוך תנומה, מזדַעזַעַת כל פעם ומתעוררת,
מביטה לאברהמ’ל, כְלַפֵּי המטה, ומוסיפה לשזור. גם הצללים מְחַקִים
בעצלתים, מתוֹך תנומה. הרוח במעשנה בוכה, מתאנח ומילל. הגשם מאחורי החלון
יורד וטורד, ובבית דממה גדולה, קור ועצבות…</p>
<p>− ש-ש-ש… ש-אַ-אַ-אַ אוי-ליאַ-ליוּ-לי יונתי, נומי,
זוגתי, תַמָּתי!—התחיל פתאם אברהמ’ל מנגן, כשהוא מסתכל בגיטל, שמחזקת את
החוט בידיה ברפיון, ראשה מורד אל החזה והיא מתנמנמת. – נומי נא, נומי נא,
חתולי!…</p>
<p>גיטל מתעוררת.</p>
<p>− קוּקוּ, זוגתי, מה חלמת, האַ? שהזוג כבר נגמר ואַת מבשלת ארוחת-הבקר, וכי לא כך, גדוּלה שלי?</p>
<p>− אוי שֵנה!</p>
<p>− נו, לכי לך לכי, נומי בשלום. ואני אעשה מלאכתי בעזרת ה' בלעדיך, כך, זוגתי?</p>
<p>− העזרה “שלו” ודאי טובה יותר… אלו היה רוצה לעזור−אומרת גיטל כשהיא קמה ממקומה.</p>
<p>− אמא, אמא, אוי, א-מא! – נתעורר תינוק בקול בוכים.</p>
<p>− דום, זולל, אמא רוצה לישון והוא… הס, מחר תאכל רמוני זהב במַשְכִּיוֹת כסף…</p>
<p>− אמא, אמא, אֹכל! – קורא התינוק בבכי, כשהוא מִתְגָרֵד בשתי ידיו בראשו.</p>
<p>− דום שקץ, הראיתם מימיכם? בלילה רוצה בחור לאכול, הוי גוי, בלא נטילת<a class="footnote" href="#fn:76" id="fnref:76" title="see footnote"><sup>76</sup></a> ידים, הַא? חטוף וִישַׁן! ואם
לא−אקרא להרבי. ר' פייוויל, ר' תרנגול, אַיֶךָּ? שמע, אָ! נחוּמ’צי בוכה
בלילה, רוצה לאכול בלא נטילת-ידים, בגלוּי-ראש. –“אני הולך!”−קרא אברהמ’ל
בקול משונה, מחקה קול הרבי. נחומ’צי הִתְכַּנֵס אל תחת השמיכה הבלוּיה
והטלואה טלאים בעלי צבעים שונים−ונשתתק.</p>
<p>− הַנַּח לו! – נענתה גיטל כשהיא שוכבת כבר במטה – לא, לא,
צפורי, הרבי אינו הולך, אינו הולך. אבל הס, אסור לבכות בלילה, אוי ואבוי
לאמך – הוסיפה בלחש.</p>
<p>− יעמוד, יעמוד מַגָף שני!—הכריז פתאם אברהמ’ל בקול נגון.</p>
<p>− שמע-נא אברהמ’ל, כבר סרה שנתי ובידי שוב לסַיֵעַ<a class="footnote" href="#fn:77" id="fnref:77" title="see footnote"><sup>77</sup></a> לך במה שהוא.</p>
<p>− הַידאַ! שמלה עליך, עמדי ועשי חוטים, אתּ בשזירה ואני
בתפירה… שומעת אַת, היאך הרוח נובח במעשנה. כסבור הוא שאני ירא מפניו.
גִירָא<a class="footnote" href="#fn:78" id="fnref:78" title="see footnote"><sup>78</sup></a> בעיניו! אברהמ’ל לא איש ויִתְיָרֵא.
אומרים, הקדוש-ברוך-הוא בוכה. שומעת אַת היאך הוא שופך דמעות. למה הוא
בוכה, גיטל, אינך יודעת?</p>
<p>− לך ושאלהו! – אומרת גיטל כשהיא יושבת אצל הדלפקי.</p>
<p>− גדוּלה שלי, הרי אמרתי לך, שאין אני הולך בלעדיך… אֵי,
שוב את מנמנמת? פּוּף! שמעי, שמעי: בחדר-הבשול הַתִּקְרָה מטפטפת
טיף-טיף-נִים… מה העמדת שם מתחת: עֲרֵבָה<a class="footnote" href="#fn:79" id="fnref:79" title="see footnote"><sup>79</sup></a> או קערת כסף-אחת?</p>
<p>− מוטב שתעבוד את עבודתך ואל תשעה בדברי הבל…</p>
<p>− לא, אשתי, שמעי, שמעי! טיף-טיף-טיף, טם-טם-טם,
טי-טי-טי-טי, טא-טא-טא… שמעי, שמעי, זוגתי, חייך, הרי “מוזיקה” היא זו…
הטי אזנך ושמעי יפה…</p>
<blockquote>
<p>טיִף-טִיף, טִיף-טִיף</p>
</blockquote>
<blockquote>
<p>מִן הֶחָצֵר אֶל הַבִּיב<a class="footnote" href="#fn:80" id="fnref:80" title="see footnote"><sup>80</sup></a>,</p>
</blockquote>
<blockquote>
<p>מִן הַבִּיב הַסַנְדָּל צָף,</p>
<p>צָף−וְעַד הַיּום לֹא שָׁב.</p>
</blockquote>
<p>וגיטל כופלת עמו מתוך אנחה:</p>
<blockquote>
<p>צָף−וְעַד הַיּוֹם לֹא שָׁב…</p>
</blockquote>
<p>ומיד אברהמ’ל חוזר לשירו יחידי:</p>
<blockquote>
<p>אָח, סַנְדָּלִי, סַנְדָּל יָשָׁן,</p>
<p>סַנְדָל מָעוּך, בֶּן-מַרְצֵעַ,</p>
<p>היֵכָן אַתָּה מוּטָל עַכְשָׁו? –</p>
<p>מִי יוֹדֵעַ, מִי יוֹדֵעַ…</p>
</blockquote>
<p>וגיטלה חוזרת ביגון רב:</p>
<blockquote>
<p>מִי יוֹדֵעַ, מִי יוֹדֵעַ…</p>
</blockquote>
<p>ושוב מוסיף אברהמ’ל יחידי:</p>
<blockquote>
<p>אֶפְשַׁר מוּטָל הוּא בְאַשְׁפָּה,</p>
<p>בּוֹדֵד מוּטָל שָׁם וּמְיֻתָּר,</p>
<p>אוֹ מִתּוֹךְ הָאַשְׁפָּה, אֶפְשָׁר,</p>
</blockquote>
<blockquote>
<p>כְּבָר הֱרִימוֹ הַסְמַרְטוּטָר<a class="footnote" href="#fn:81" id="fnref:81" title="see footnote"><sup>81</sup></a>…</p>
</blockquote>
<p>וגיטלה חוזרת וכופלת את החרוז האחרון כשהיא מנוחמת קצת ושוחקת מתוך עינים מנצנצות:</p>
<blockquote>
<p>… אֶפְשָר</p>
<p>כְּבָר הֱרִימוֹ הַסְמַרְטוּטָר!</p>
</blockquote>
<p>− אי, גיטלה, שַטְיָתִי, יונתי, כבשתי וחולדתי−הרי מרגליות
קטנות נוצצות בין ריסי עיניך… מה זאת? אין זה אלא מעשה ב“סנדל ישן” ואַת
בוכה ושוחקת… אי, אשה. –ואברהמ’ל בעצמו העביר אגודל מְזוּפָף<a class="footnote" href="#fn:82" id="fnref:82" title="see footnote"><sup>82</sup></a>
על עינו.</p>
<p>− זַמֵּר, זמר, בעלי, “אימתי מזמר יהודי?”−אומרת גיטל באנחה.</p>
<p>− “כשאין לו לחם” – נענה אברהמ’ל תיכף כשהוא תוקע סְמַרְמְרִים בסוּלַיִם<a class="footnote" href="#fn:83" id="fnref:83" title="see footnote"><sup>83</sup></a> ומַקִּיש עליהם בפטיש.</p>
<p>− אבל מחר, בעלי?</p>
<p>− אבל מחר, זוגתי?</p>
<p>− הלוַאי, בכל יום כך, בעלי!</p>
<p>− הלואי, זוגתי, מתוך פיך לתוך אזניו של הקדוש-ברוך-הוא, ואמרי אמן!</p>
<p>− אמן, אב רחום! יהי רצון שמהלילה הזה ואילך יתרומם מזלנו, רב לנו…</p>
<p>− אַי, וַי! וכי מה אַת חסרה עמי, זוגתי? אפשר אין בעלך אדם מהוגן<a class="footnote" href="#fn:84" id="fnref:84" title="see footnote"><sup>84</sup></a> והוא מבַזְבֵּז<a class="footnote" href="#fn:85" id="fnref:85" title="see footnote"><sup>85</sup></a> לשִכְּרות תרפ"ט רוּבּל ליום?… או אפשר עקרה אַת, חס ושלום,
ואין לך וְלָדוֹת<a class="footnote" href="#fn:86" id="fnref:86" title="see footnote"><sup>86</sup></a>?… הואיל וכך−מה הרעש, זוגתי? אלא – כך דרכן של נשים: בַּכְיָנִיוֹת
הן… מַכִּיר אני בכן, מכיר ומכיר! זכורה את, זוגתי, אף ביום חתונתנו היית
בוכיה…</p>
<p>− נזכר פתאם מעשה בסַבְתָא בימי בתוליה…</p>
<p>− אַי-אַי-אַי, וכי כמה שנים עברו מאז? הרף-עין: שנים שש
עשרה, כמדומה, או שבע עשרה… וכאִלו ביום אתמול היה הדבר. הנה אַת עומדת
לְפָנַי ודמעותיך על לחייך הסמוקות<a class="footnote" href="#fn:87" id="fnref:87" title="see footnote"><sup>87</sup></a> מחלפותיך סתוּרוֹת<a class="footnote" href="#fn:88" id="fnref:88" title="see footnote"><sup>88</sup></a>, עיניך מושפלות, ואת מתבַּיֶשֶת… כשנכנסתי לכסות את ראשך בהִינוּמָא<a class="footnote" href="#fn:89" id="fnref:89" title="see footnote"><sup>89</sup></a> והבַּדְחָן
הכריז: “החתן הולך”! –זכורה את− היית מכסה את פניך בשתי ידיך, ובעד
סִדְקֵי<a class="footnote" href="#fn:90" id="fnref:90" title="see footnote"><sup>90</sup></a> האצבעות היית סוקֶרֶת<a class="footnote" href="#fn:91" id="fnref:91" title="see footnote"><sup>91</sup></a>
בי סקירה גנובה… כסבורה אַתּ, שלא הרגשתי בדבר? אֵי
רמאית; מבין ומבין אני ב“ספר רפואות”… אח, טובים היו הימים ההם, זוגתי?
ואף-על-פי-כן היית בוכה? אפשר תּוהָה<a class="footnote" href="#fn:92" id="fnref:92" title="see footnote"><sup>92</sup></a> היית על השִדוך והמִקָח<a class="footnote" href="#fn:93" id="fnref:93" title="see footnote"><sup>93</sup></a> מקח שטות? אמרי נא אַת!</p>
<p>− מה שעשוי<a class="footnote" href="#fn:94" id="fnref:94" title="see footnote"><sup>94</sup></a> עשוי ואין להשיב, בעלי.</p>
<p>− והרי על דא קא בָכֵינָא<a class="footnote" href="#fn:95" id="fnref:95" title="see footnote"><sup>95</sup></a>.
אלמלא הייתי יכול להשיב – אפשר הייתי מוצא לי עוד איזה
“בַּעלָן”<a class="footnote" href="#fn:96" id="fnref:96" title="see footnote"><sup>96</sup></a>…</p>
<p>− פש… מי טפש יתן עכשו במחירך אפילו שלש פרוטות…</p>
<p>− כל כך מכוער אני? היכן האֶסְפַּקְלַרְיָא<a class="footnote" href="#fn:97" id="fnref:97" title="see footnote"><sup>97</sup></a>… מזלך גרם, שאין בביתנו אספקלריא… לולא זאת…</p>
<p>− לולא זאת?</p>
<p>− היתה האספקלריא מוכיחה לך, שדוברת שקרים אַת.</p>
<p>− וכי אמרתי שאתה מכוער?…</p>
<p>− אם כן הריני נאה!</p>
<p>− אף לא נאה! − אומרת גיטל בגחוך.</p>
<p>− ומה אני, אם לא זה אף לא זה?</p>
<p>− קבצן אתה!</p>
<p>− חַ-חַ-חַא! ואת מה, אם אני קבצן?</p>
<p>− אָנא הניחה לי, מוטב שתמהר לעבוד; כמדומה שהגיעה כבר השעה החמישית.</p>
<p>− אי אשתי, הבהילות<a class="footnote" href="#fn:98" id="fnref:98" title="see footnote"><sup>98</sup></a> למה? אץ
בידים—שוברים לו השִנים. יודעת אַת, החליקי אַת עקבו של מגף זה, ואני אמהר
להתקין את השני. ו“אך שמח”, זוגתי, כמו שנאמר… יודעת את מה שנאמר? עוד
מעט ואומַר לך, אבל הכיני את פיך הקטן, צפּורי, וצפצפי אחרי, בחשאי,
בחשאי… נו, מוכנת את? עַנִי אחרי</p>
<blockquote>
<p>דָּל שָׂמֵחַ אָנִי,</p>
<p>טוֹב עָלַי הַלֵּב –</p>
<p>רֵד לַנֶּקֶב, סְמַרְמַר,</p>
<p>עָמֹק רֵד וָשֵׁב.</p>
</blockquote>
<p>גיטל אוחזת על ברכיה את הסנדל הָפוך ומחליקה את עקבו התחתון, אברהמ’ל נוקב נַקְבוּבִיות<a class="footnote" href="#fn:99" id="fnref:99" title="see footnote"><sup>99</sup></a> בשני,
כשהוא נשען כל פעם בלוח לבו על ידו הרוצעת במרצע. הוא מתחיל לקבוע את
הסמרמרים, קובע ומנקש בפטיש, מנקש ומזמר:</p>
<blockquote>
<p>רְדוּ, סְמַרְמָרִים. רֵדוּ,</p>
<p>רְדוּ לְתוֹךְ הַחוֹרִין;</p>
<p>אַחַר – תָּם וְנִשְלָם –</p>
</blockquote>
<blockquote>
<p>וַאֲנִי בֶּן-חוֹרִין<a class="footnote" href="#fn:100" id="fnref:100" title="see footnote"><sup>100</sup></a></p>
</blockquote>
<blockquote>
<p>וַאֲנִי בֶּן חוֹרִין.</p>
</blockquote>
<blockquote>
<p>אָח-טִי, טִי-טַם, טַם-טַם</p>
<p>טִי-טַם-טִי, הֶאָח!</p>
<p>רֵד לַנֶּקֶב, סְמַרְמַר.</p>
<p>וּפַטִּישִׁי−הָךְ.</p>
<p>וּפַטִּישִׁי−הָךְ!</p>
</blockquote>
<p><strong>_______</strong></p>
<blockquote>
</blockquote>
<h2>III…</h2>
<p>גיטל כבר שבה למטתה והיא ישֵׁנה ומשמיעה קול נחרה בלחש.
אברהמ’ל יושב והוא כשִׁכור, שמורות עיניו מתדבקות, ראשו כבד עליו, באזניו
קול רעש, צלצול, והוא עובד בעצלתים, עיף ויגע, כשהוא מנהם דבר-מה בלחש מתוך
החוטם. והנה הוא פוסק מעבודתו… ראשו נופל על חזהו, ידיו מושפלות לאט-לאט
לצדדים. המַגָּף נופל לארץ…</p>
<p>… הוא הולך כבר ונושא את המגפים לבעליהם… יוצא לחוץ, חשך ואפלה…</p>
<p>− אַ-הַא, מצאתיך! –שומע הוא קול סמוך<a class="footnote" href="#fn:101" id="fnref:101" title="see footnote"><sup>101</sup></a> לו. והנהו מרגיש שאחד תופסו בצוארו… רוצה הוא לצעוק ואינו
יכול.</p>
<p>− אני שִׂימְקה! שימקה התלוי!… קורא הקול לתוך אזניו –
כל הלילה אני בוכה מתחת לחלונך ואין אתה מניח לי לְהִכָּנס…
הַמְתֵּן! <a class="footnote" href="#fn:102" id="fnref:102" title="see footnote"><sup>102</sup></a> המתן!—ושימקה עולה ורוכב על ערפו, מַצליף<a class="footnote" href="#fn:103" id="fnref:103" title="see footnote"><sup>103</sup></a> עליו בשוט וקורא: רוּצָה! והוא, אברהמ’ל רץ, רץ, רץ על פני בִצוֹת
ואגמי-מים−ושימקה מצליף, מצליף בשוטו. אברהמ’ל מרגיש כאב בכתפיו. נדמה לו,
שראשו עומד להִתָּלֵש. כך כבד עליו משאו של שימקה. הוא כופפו עד לארץ…
כבר מרגיש הוא, שחוטמו מתחכך בדבר-מה, כעין אבן… רוצה הוא לצעוק, אבל
שימקה סותם את פיו עד שקרוב הוא להחנק, מצליף עליו וקורא: רוּצָה! רוּצָה!
– והוא רץ. ופתאם הוא מתחיל לעופף על פני גנות, הרים ויערות, ומגפיו של
חיים השואב אף הם מעופפים כשני עורבים. שימקה שורק וצועק כאִלו הוא קורא
אליו את מי-שהוא… והנה מרחפת לקראתו יֶנטה המלַחשת רכובה על מגרפה
וצוחקת, כשהיא משַרְבֶבֶת<a class="footnote" href="#fn:104" id="fnref:104" title="see footnote"><sup>104</sup></a> לשון ארוכה…
יֶנטה, יֶנטה, − מנסה אברהמ’ל לקרוא, אבל אינו יכול לקרוא בקול… רוצה הוא
לנופף ידו אליה ואינו יכול. שימקה מעיק ראשו למטה וברגליו לְפָתוֹ כמו
במלקחים והוא, אברהמ’ל אינו יכול להניע אבר… והנה נדמה לו, שהוא נופל
למטה והוקל לו, והוא רוצה לפתוח את פיו ולהוציא קול−ושימקה
טופחו<a class="footnote" href="#fn:105" id="fnref:105" title="see footnote"><sup>105</sup></a> באיזה דבר על חוטמו…</p>
<p>− אוי!—צעק אברהמ’ל ונעור… כמטורף<a class="footnote" href="#fn:106" id="fnref:106" title="see footnote"><sup>106</sup></a> הסתכל סביבותיו לכל עבר, טוף! – הוא רוקק
ואומר−לעזאזל!–ומתחיל למשש בידים על הדלפקי, כאילו הוא מחפש ואינו יודע
בעצמו מה. הוא מגביה את המגף מן הארץ ומתחיל לעבוד, אבל הוא עובד לאט,
בעצלתים. בקושי הוא מֵזִיז<a class="footnote" href="#fn:107" id="fnref:107" title="see footnote"><sup>107</sup></a> את ידיו… הוא מהרהר<a class="footnote" href="#fn:108" id="fnref:108" title="see footnote"><sup>108</sup></a> בחלומו ועיניו מתחילות להֵעָצם והוא מתעורר, עובד קצת וחוזר חֲלִילָה<a class="footnote" href="#fn:109" id="fnref:109" title="see footnote"><sup>109</sup></a>. הוא משתדל
להבריח מפניו את השֵׁנה, משפשף את עיניו, עומד ופוסע כמה פסיעות על פני
הבית, מתמודד ומפהק וחוזר ויושב. הוא מקטר פּפּירוּסא ומתנער. החלום הולך
ומתנדף ממחו… הוא מביט אל המטה ואומר בלחש:</p>
<p>− ישנה אַת, גיטלי.</p>
<p>גיטל שותקת.</p>
<p>ואברהמ’ל חוזר לשקוד על עבודתו בכח חדש ובזריזות יתרה, כשהוא כפוף על מגָפיו, מתנועע אילך ואילך. בבית
דממה; אפילו הצרצר נשתתק. ש-ש-ש… לא נשמע רק קול שפִשוף
הַמַגְרֵדָה<a class="footnote" href="#fn:110" id="fnref:110" title="see footnote"><sup>110</sup></a> על גבי תחתיותם של המגפים.
המלאכה הולכת ומתקרבת לִגְמָר בזריזות. תאות השֵנה סרה מעל אברהמ’ל אבל
הכתפים והמתנים−או כמה כואבות הן. כאילו עשרה פּוּד משא מוטלים על
גבו…</p>
<p>אברהמ’ל הרים ראשו: לאורך התְּריס, בתוך הסֶדֶק<a class="footnote" href="#fn:111" id="fnref:111" title="see footnote"><sup>111</sup></a>, נמתחה רצועת תכלת דקה. “הלבין המזרח”
– אמר אברהמ’ל, ומיד עמד והתמודד מתוך פהוק רחב ופתח את התריס הפנימי.
השלהבת הקטנה שבעֲשָשִית נתביְְשה ואספה אורה הלקוי והחוֹלָנִי. “פו”! –
נפח בה אברהמ’ל וכבתה.</p>
<p>עין החדר וחללו הפך אמוץ, מעין אוירו של לפנות-בקר מעונָן ומעורְפָּל<a class="footnote" href="#fn:112" id="fnref:112" title="see footnote"><sup>112</sup></a>. העולם מבחוץ עדין שותק. הרקיע
מעוטף סמרטוטי-עבים והגשם טורד ומטפטף בעצלתים, לאט-לאט, טפות רחוקות זו
מזו. מול החלון, אצל ביתה של שלומית, עומדת פרה תחת גג התבן סמוך לכותל
וראשה מוטה, כזו שדאגה גדולה בלבה.</p>
<p>והאויר בבית הולך ומתבַּהֵר<a class="footnote" href="#fn:113" id="fnref:113" title="see footnote"><sup>113</sup></a> קצת, אבל עדין דממה ועוצב שרויים בו, כמו בבית-הקברות ביום
סתיו…</p>
<p>− נו, יתגדל ויתברך שמֵיה דְר' זרח−חֲסַל! <a class="footnote" href="#fn:114" id="fnref:114" title="see footnote"><sup>114</sup></a> – אמר אברהמ’ל כשהוא קם מספסלו.</p>
<p>הוא אוחז את זוג המגפים מתוקנים בידיו. מחליקם, מְיַשְרָם,
מושכם ומְקַנְחָם בְשַרְוָלוֹ, מעמידם ומיד חוזר ונוטלם. מגביהם בשתי
אזניהם למעלה, שוב מקנחם בשרולו, מושך פַגְתָּא<a class="footnote" href="#fn:115" id="fnref:115" title="see footnote"><sup>115</sup></a> אחת באצבעותיו, מושך את השניה, את שתיהן ביחד. מהפכם, מסתכל
בשולַיִם, מַשְוֶה אותם זה לזה ומעמידם על החלון, מתרחק אחורנית, כשהוא
מלחש דבר, ומביט אליהם מרחוק אם עומדים הם מכֻונים. הוא גוחך ולובש גְלִימָה<a class="footnote" href="#fn:116" id="fnref:116" title="see footnote"><sup>116</sup></a> ישנה, שחוּקה<a class="footnote" href="#fn:117" id="fnref:117" title="see footnote"><sup>117</sup></a> וטלואה, נוטל את המגפים וצוררם במטלית<a class="footnote" href="#fn:118" id="fnref:118" title="see footnote"><sup>118</sup></a> ומכניסם מתחת לגלימתו, נגש אל המטה,
מביט אל גיטל, אל התינוקות, מיטיב לכסותם ויוצא כשהוא מדבר אל עצמו בלשון
סַגֵי-נְהור<a class="footnote" href="#fn:119" id="fnref:119" title="see footnote"><sup>119</sup></a>, כדרכו:</p>
<p>− אויר נאה, ביהדותי.</p>
<p>הוא כפף את עצמו כאגמון, את הגלימה הגביה מעל לראשו והיה נראה כקטן, גִבֵּן, בלי קְלַסְתֵּר<a class="footnote" href="#fn:120" id="fnref:120" title="see footnote"><sup>120</sup></a> פנים, ורק שתי רגלים ארוכות הולכות ופוסעות וגובלות<a class="footnote" href="#fn:121" id="fnref:121" title="see footnote"><sup>121</sup></a> בטיט…</p>
<p>הגשם שוטף ועל פני האגמים הקטנים עולים בַּעבּוּעים… הגשם מנפצם ומיד מבַצְבְּצים<a class="footnote" href="#fn:122" id="fnref:122" title="see footnote"><sup>122</sup></a> אחרים במקומם.
בתעלות ובִיבִין זורמים המים העכורים ברעש וזעף ונושאים עמם: תבן,
קִסְמֵי<a class="footnote" href="#fn:123" id="fnref:123" title="see footnote"><sup>123</sup></a> עצים ופחמים. הנה באמצע התעלה עמוד קטן וגֶבֶב<a class="footnote" href="#fn:124" id="fnref:124" title="see footnote"><sup>124</sup></a> של תבן נתעכב אצלו. המים זורמים מן הצדדים, סְחוֹר סְחוֹר סְחוֹר<a class="footnote" href="#fn:125" id="fnref:125" title="see footnote"><sup>125</sup></a>, כאילו
מתכַונים להמנע מפגיעה עם הגבב של התבן. הבתים עומדים כעולים מן הרחצה.
הגגות דולפים ושותְתִים<a class="footnote" href="#fn:126" id="fnref:126" title="see footnote"><sup>126</sup></a> מים דלוחים. מכל לבֵנה ולבנה נמשכים והולכים קִלוּחים<a class="footnote" href="#fn:127" id="fnref:127" title="see footnote"><sup>127</sup></a> קטנים, כעין מַקְדְחוֹת דקים של זכוכית, ועושים להם על הקרקע חֲריצים<a class="footnote" href="#fn:128" id="fnref:128" title="see footnote"><sup>128</sup></a>
מיוחדים. כל לבנה שופכת לה מים לתוך חריץ שלה. מתוך החריצים מתלכדים המים לזרם אחד ושוטף בעֹז לתוך התְּעָלָה…</p>
<p>ברחוב דממה. עדין אין נפש חיה נראית. השוטר לבדו משוטט בגלימתו על פני הגשרים. זוג של חזירים עבים ושמנים מחַטטים<a class="footnote" href="#fn:129" id="fnref:129" title="see footnote"><sup>129</sup></a>
בחרטומיהם בבצה גדולה. הגשם שוטף ואברהמ’ל צועד כשהוא מַתִּיז<a class="footnote" href="#fn:130" id="fnref:130" title="see footnote"><sup>130</sup></a> רפש ברגליו.</p>
<p>− בִּצה טפוּשה, אני לש אותה, דש בסנדלי המלוכלכים,
דורסָהּ ודוחקה – והיא מוצצת את סנדלי, כאילו הם ממתקים… – מהרהר אברהמ’ל
על פי דרכו, כשהוא הולך כפוף לארץ – אני לש עיסה… רב לך, שר של מים,
גָדַשת<a class="footnote" href="#fn:131" id="fnref:131" title="see footnote"><sup>131</sup></a> קצת את הסאה. הוספת מים – הוסיפה קמח.</p>
<p>− סוף, עֲמוד – אומר הוא כשקרב אל ביתו של חיים וטבּח על
תריס-החלון − רואה אתה בלק בן צפור זה! הוא ישן עוד. אַי, עמוד ר' חיים!
הנהר דולק, צריכים למים, מגפים כבר יש לך!</p>
<p>− תיכף, תיכף. מי שם? – נשמע מבפנים קול גס כנהם דוב תיכף לדפיקה הראשונה.</p>
<p>− אני הוא, ר' חיים, פְתַח!</p>
<p>− מי שם? אתה? בוא, הכנס – אמר חיים כשפתח את הדלת.</p>
<p>− בקר טוב לך ר' חיים! עדין אתה ישן? אי, ר' חיים, זריז אני ממך. ראה! כליתי את המלאכה והבאתיה
ל“מזל-ברכה”.</p>
<p>− טוב, טוב – משיב חיים כשהוא נותן עליו בקושי את בגדיו.</p>
<p>− אבל המגפים, ר' חיים, הם מגפים כמה שנאמר: “אשר לא
“מַגָפוּ” אבותינו”. הלואי בריאות – והם יְבַלו אותך. רואה אתה עור זה מהו?
אדרבה, משְמְשֵהוּ נא בידך.</p>
<p>חיים בודק את המגפים.</p>
<p>− איני חושש. מַעֵך ומַשְמֵש ככל אַוַת נפשך. איני מתיָרא ממך… עור רך ויפה, הלואי ויהא כך מזלי יפה…
רואה אתה? משמש ומשמש, קמוט, מְתַח, מְעַך ועשה בם כרצונך: המַגָּפים הם
ברזל ממש; רשאי אתה לדרוס<a class="footnote" href="#fn:132" id="fnref:132" title="see footnote"><sup>132</sup></a> בהם על מסמרים!…
איני מתירא ממך… זוג נפלא… טול ונעול. בשעה טובה ומוצלחת. אני, כשאני
עושה – עושה אני. מבין אתה? כִדְאָמְרֵי אִנְשֵי<a class="footnote" href="#fn:133" id="fnref:133" title="see footnote"><sup>133</sup></a>: מה שעושין יהא עשוי, לא כך?… אין רע, ר' חיים; רַשָאי<a class="footnote" href="#fn:134" id="fnref:134" title="see footnote"><sup>134</sup></a> אתה, במחילה, להוסיף עוד חצי
רובל… אין רע. רואה אתה את זוג פרסות הללו? בדוק, בדוק, מה איכפת לי…
כדאמרי אנשי: כשהסחורה משובחה, אני ישן לי במנוחה… שלש שורות של
מסמרים… רואה אתה אם לאו? כל בית-גְנָזַי<a class="footnote" href="#fn:135" id="fnref:135" title="see footnote"><sup>135</sup></a> הכנסתי לתוך מגפיך… וכדאמרי אנשי: הכל תלוי במזל. הריוח שיעלה
לי מזה – לשונאַי ולשונאיך. אלא מאי? אֲוַתֵּר מִשֶלִי. וכדאמרי אנשי:
סָבַר וקִבֵּל<a class="footnote" href="#fn:136" id="fnref:136" title="see footnote"><sup>136</sup></a>; פחוּת דינר, יתר דינר…
בשעות הרעות הללו אין מדקדקין במקח. קום נא ונעול, בשעה טובה! יש לך מטלית
נקיה?</p>
<p>− סוסְיָא-הינדא! שומעת אַת אם לאו? היכן את? הלא רואה
אַת! הביאי את המטליות – קרא חיים בקול לאשתו, אבל לא בכעס, כאילו היה אומר
לה “בקר טוב”.</p>
<p>סוסיא-הינדא, שעמדה בשביסה ובלא קוּפטה, הציצה באֲלַכְסוֹן<a class="footnote" href="#fn:137" id="fnref:137" title="see footnote"><sup>137</sup></a> לצד חיים ויצאה מן הבית, כשהיא מקללת בלחש. ותיכף חזרה ושתי סחבות גסות וארוכות בידיה.</p>
<p>− אָ, אָ, סחבות מהוגנות – אומר אברהמ’ל כשהוא מסתכל בגל
הסמרטוטין – נעַל נא, אבל הימנית קודמת. ברגלו הימנית הולך גם החתן אל תחת
החופה, יודע אתה? הנועל זוג חדש דומה לחתן… אתה ר' חיים, דומה עכְשָו
לחתן… כמו שאומר הכתוב: חתן דומה לכלב… יודע אתה פירוש הדברים? נא,
הַידא, בשעה טובה ומוצלחת – נעַל!</p>
<p>חיים נוטל מטלית גדולה, מפַשֵט אותה ומיַשרה וכורכה על
רגלו כעשר פעמים ומתחיל נועל את הסנדל; אברהמ’ל מסייע לו וסוסיא-הינדא
עומדת בידים משולבות על כרסה ומתבוננת.</p>
<p>− עֶ, עֶ, הרגל נכנסת בקושי, אַחָא! – אומר חיים כשהוא נופח ונושם מתוכו.</p>
<p>− אין דבר, רבי חיים, דְחוֹק, דחוֹק! הדבר נראה לך כך, דחוק, אַל תחוס עינך.</p>
<p>− לא, אינו עולה, פא−א! אינו עולה, אחא! – מתאנח חיים.</p>
<p>− חלוץ נא – אומר אברהמ’ל בצער, הוא משתטח על הארץ, חולץ את המגפים מעל רגליו של חיים, מהפך<a class="footnote" href="#fn:138" id="fnref:138" title="see footnote"><sup>138</sup></a>
את המגף, מושכו בידיו ואומר:</p>
<p>− נו, רבי חיים, עכשו יהא עולה, אבל משוך בחכמה!</p>
<p>חיים דוחק את הרגל לתוך המנעל.</p>
<p>− עמוד על הארץ, אפשר יעלה יפה – מיעצת סוסיה-הינדא.</p>
<p>− נו, אַתּ מה? לכי לך! אין זה עסק שלךְ – מתרגז חיים
ולחייו נעשות נפוחות, צהובות, כשתי לביבות ממולאות – פאַ! המגף דָחוק, אינו
עולה – אומר הוא – אָ, פושע-ישראל, גדולים אמרתי לך, והיית צריך לעשות
גדולים.</p>
<p>− דְחוק, דחוק, ר' חיים, הרי עולה! אך עמוד נא!… כך!… רַקַע ברגליך!… כך!… עוד, עוד! נוּ?</p>
<p>− נוּ, מה נוּ?… הרי רואה אתה שאינו עולה−לכל הרוחות!</p>
<p>− הרי כרכת על רגליך הר של סמרטוטין, מי היה יכול לדעת?…</p>
<p>− אֶ, פּושע-ישראל! סמרטוטין, אומר הוא, ואלא מה?
הרי החרף ממשמש ובא. אם אמרתי לך גדולים – מה אתה מושך?
הרי רואה אתה, אינו עולה! שָחֹט שְחָטַנִי, הפושע. מה אעשה עתה? לשבת
בית… לך והיה סומך עצמך על נבל כזה!</p>
<p>− הס, רבי חיים, נַס במטלית דקה… מי היה יכול לשער?… כמדומה, גדולים דַיָם, שתי חביות…. ראה הוספתי על המדה.</p>
<p>− מה לי מִדָה-שְמִדָה, כשהרגל אינה נכנסת. הו, פושע-ישראל! שחוט שחטני, לך ושכור לך פועל ליום.</p>
<p>− מה אתה סח, רבי חיים, האלהים עמך!… הסנדלים טובים לך, רק כורך היית ביותר…</p>
<p>− תבלעך האדמה! נבל שכמותך! עוד לו פֶה; מטליא אתה ולא סנדלר, צא! איני רוצה לדעת אותך. שחוט שחטני!</p>
<p>− הריני נוטל את המנעלים והולך לי, ר' חיים השואב,
ביהדותי, הרי אני נוטלם והולך לי… ראה שלא תתחרט! אומר אברהמ’ל מן הלב
בגחוך מעוֹקם על פניו ונוטל את המגפים.</p>
<p>− לך לכל הרוחות, נבל שכמותך, לך!</p>
<p>− נו, יהא כך… שנה טובה לךָ עם תשעים ותשע צפיחיות בדבש מְלֹא-לוגמיךְ<a class="footnote" href="#fn:139" id="fnref:139" title="see footnote"><sup>139</sup></a>! – אמר אברהם ויצא מן הבית.</p>
<p>− הלכתי לטול ארבעה וחוזר לביתי בשנים… עבדתי כל הלילה
עם אשתי… נו – מדבר הוא אל נפשו בדרך הלוכו בחוץ – אָח, אֵלי, אֵלי,
קוּקוּ! עושה אתה אותי לדוב, גוזר עלי לצאת במחולות−ולחם לאכול אין אתה
נותן. מה יהא בסוף? וכי טוב כך, אַ?… הס, הס, אברהמ’ל, מַעֵט בטענות
והרבה במעשים! מהר ולך לשמח את לב האשה וילדיה!</p>
<p>שוב כפף ראשו כאגמון כשהסנדלים תחת גלימתו ושוב הרחיבו רגליו את צעדיהן כשהוא גובל את הבצה.</p>
<p>מן הרקיע האמוץ והנפוח מסתננות טפות דקות וקרות על הבצה
ואברהמ’ל הולך וגובל… התריסין של הבתים כבר נפתחו והחלונות מציצים כעינים
דומעות.</p>
<p>ברחוב נראים בני-אדם יחידים, זה בסוכך וזה בלא סוכךְ, הגשרים שטופים ומודחים כדף של “לוקשין” בערבי-פסחים.</p>
<p>− הֵא, זוגתי, הרי לך מנעלים, מעות אחר כך, עדיין הן על האָבנָיִם – אמר אברהמ’ל כשנכנס לביתו והטיל את המגפים לארץ.</p>
<p>− מה?… כיצד?… – מציצה עליו גיטל בעינים מפוחדות ופתוחות לרוָחָה.</p>
<p>− למה אַתּ מסתַּכּלת בי כך?… הסו, ממזרים! ביום השבת על
יד השלחן תזמרו לי את זמירותיכם! – גוער אברהמ’ל בתינוקות, שהיו מקיפים את
האם ובוכים.</p>
<p>− מה זאת? אלו מה הם? – שואלת גיטל ומתבוננת בזוג המגפים.</p>
<p>− אי, זוגתי, את מלאכת עצמךְ אין אַת מַכֶּרֶת… דָחוּק, זוגתי, דָחוק!…</p>
<p>− מה דחוק? אוי לי על שברי. הוא משך את ידיו מן “הזוג”? – שואלת גיטל כשהיא פורשת כפיה.</p>
<p>− דָחוּק, זוגתי. אני בעצמי נטלתי אותם חזרה!</p>
<p>− לאדמה! מה אתה מדבר בקר-רוח, אוי לי ואוי לנפשי, שמע נא שמע! – קוראת גיטל ומראה על התינוקות הבוכים.</p>
<p>− הסי, אל תקללי, זוגתי, לא אני אומר, שהזוג דחוק, אלא הוא אומר כך.</p>
<p>− מה דחוק? דַבר בשפה ברורה, מְרֵרָתִי כמעט שתִתְפַּקַּע והוא… אוי ואבוי לי!</p>
<p>− מה את<a class="footnote" href="#fn:140" id="fnref:140" title="see footnote"><sup>140</sup></a> מבקשת ממני, הא? מה? מה?… סרקי את בשרי, סרקי!… קרעי, נשכי!… – צועק אברהמ’ל כשהוא חוטף את הסכין מעל הדלפקי…</p>
<p>והתינוקות צועקים בקולות שונים. גיטל כמטורפת, עומדת במקומה וסוקרת בעיניה כנבהלה.</p>
<p>− מה את מבקשת מעמי? מה?… – צועק אברהמ’ל כשהוא זורק את
הסכין מידו−יכנס הרוח באביו! הוא כָרַך שק שלם על רגלו וטוען “דחוק”. יהא
דֹחַק לו בגרונו!</p>
<p>− נו, ואתה היית שותק, אוי לי ואבוי! לילה כזה… – קוראת גיטל בבכי.</p>
<p>− שותק, היא אומרת… אמרתי לו ואמרתי כהאי לישנא<a class="footnote" href="#fn:141" id="fnref:141" title="see footnote"><sup>141</sup></a>: מוטב לך, ממזר, שתוליך שֵדים לשְמד
ולא מים; מלאכה זו היא נקיה יותר מדי בשבילך… נו, המעט ממך, ומה אַת רוצה
עוד?</p>
<p>− אוי ואבוי לך ולי – אומרת גיטל, כשהיא מגרשת מפניה את התינוקות.</p>
<p>− הסי, רב לך, זוגתי אל תדאגי, הרי רואה אַת שזה רצונו של הקדוש-ברוך-הוא שאהיה לאיש סוחר. לא נאה לו שאני,
אברהמ’ל, אהיה סנדלר. כנראה, זכות-אבות עמדה בזה… ובכן המתיני, אל תדאגי.
הריני נעשה סוחר והולך לי אל השוק למכרם…</p>
<p>− אוי לך ואבוי לשנותיך ולתגרנות<a class="footnote" href="#fn:142" id="fnref:142" title="see footnote"><sup>142</sup></a> שלך. מה יתנו לך שם במחירם?</p>
<p>− כַּלֵּך לך, זוגתי, אין את מבינה מה טיבו של השוק. בשוק אפשר שיתרחש<a class="footnote" href="#fn:143" id="fnref:143" title="see footnote"><sup>143</sup></a> גם נס. אין רק לדאוג ולהתעצב.
בטחון, גיטלי, בטחון – כך דברו של סוחר. וכמו שאת אומרת: הסוחר דָץ, חזק
ואמָץ!</p>
<p>− אוי אוי, טול אותם מעמי, קרובה אני להתעלף – צועקת גיטל כשהיא מגרשת מפניה את התינוקות הבוכים.</p>
<p>− זמרו, ילדים, זמרו בקול, רֵד הגשם, רֵד ונזול – ויהא הקש בזול!…</p>
<p>− או ואבוי לי, אללי לי – התיפחה גיטל.</p>
<p>− נו, ברכיני, זוגתי, אני הולך… היכן קנה-המדה, הפנקס!
האַמה? הרי סוחר אני בעולם, האַ? זמרו תינוקות, זמרו! ותשַמחו את לב אמכם
עד שיחזור אבא מן היריד. אבל אכילה – חס וחלילה, היום אסור לאכול עד שיבוא
אבא, אלהים יענוש… גיטל, טלי לפי שעה אצל שלומית עוד חצי
ככר<a class="footnote" href="#fn:144" id="fnref:144" title="see footnote"><sup>144</sup></a>, מִסְתָּמָא אביא בידי מזומנים! – אומר אברהם בלחש, כשהוא נוטל את הסנדלים ויוצא.</p>
<blockquote>
</blockquote>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>דופק <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>שחזקה עליו תאותו. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p>כורת ודופק. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p>נותן לב. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p>בכונה והתעמקות. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p>שיש בה צורך. <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p>נטיפות. <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p>מכסה ברזל בחור שבארובת–עשן. <a class="reversefootnote" href="#fnref:8" title="return to body"> ↩</a></p>
</li>
<li id="fn:9">
<p>המוכה, הגרוע והכהה. <a class="reversefootnote" href="#fnref:9" title="return to body"> ↩</a></p>
</li>
<li id="fn:10">
<p>שלחן העבודה. <a class="reversefootnote" href="#fnref:10" title="return to body"> ↩</a></p>
</li>
<li id="fn:11">
<p>תופרי נעלים. <a class="reversefootnote" href="#fnref:11" title="return to body"> ↩</a></p>
</li>
<li id="fn:12">
<p>כלי תשמיש ועבודה. <a class="reversefootnote" href="#fnref:12" title="return to body"> ↩</a></p>
</li>
<li id="fn:13">
<p>ספה. <a class="reversefootnote" href="#fnref:13" title="return to body"> ↩</a></p>
</li>
<li id="fn:14">
<p>דפוסי–רגל של עץ. <a class="reversefootnote" href="#fnref:14" title="return to body"> ↩</a></p>
</li>
<li id="fn:15">
<p>סחבות. <a class="reversefootnote" href="#fnref:15" title="return to body"> ↩</a></p>
</li>
<li id="fn:16">
<p>ועוד. <a class="reversefootnote" href="#fnref:16" title="return to body"> ↩</a></p>
</li>
<li id="fn:17">
<p>הכהה. <a class="reversefootnote" href="#fnref:17" title="return to body"> ↩</a></p>
</li>
<li id="fn:18">
<p>נאה, יפה. <a class="reversefootnote" href="#fnref:18" title="return to body"> ↩</a></p>
</li>
<li id="fn:19">
<p>מבוא הבית. <a class="reversefootnote" href="#fnref:19" title="return to body"> ↩</a></p>
</li>
<li id="fn:20">
<p>הא לך. <a class="reversefootnote" href="#fnref:20" title="return to body"> ↩</a></p>
</li>
<li id="fn:21">
<p>שוטה. <a class="reversefootnote" href="#fnref:21" title="return to body"> ↩</a></p>
</li>
<li id="fn:22">
<p>לח. <a class="reversefootnote" href="#fnref:22" title="return to body"> ↩</a></p>
</li>
<li id="fn:23">
<p>אצילת–ידו. <a class="reversefootnote" href="#fnref:23" title="return to body"> ↩</a></p>
</li>
<li id="fn:24">
<p>סנדלים גבוהים. <a class="reversefootnote" href="#fnref:24" title="return to body"> ↩</a></p>
</li>
<li id="fn:25">
<p>מרבה. <a class="reversefootnote" href="#fnref:25" title="return to body"> ↩</a></p>
</li>
<li id="fn:26">
<p>ומשליך. <a class="reversefootnote" href="#fnref:26" title="return to body"> ↩</a></p>
</li>
<li id="fn:27">
<p>מעילו. <a class="reversefootnote" href="#fnref:27" title="return to body"> ↩</a></p>
</li>
<li id="fn:28">
<p>חגורה של אומן ובעל–מלאכה בעבודתו. <a class="reversefootnote" href="#fnref:28" title="return to body"> ↩</a></p>
</li>
<li id="fn:29">
<p>לשון רקיקה,כזו של המכין ידיו בזריזות  לעבודה. <a class="reversefootnote" href="#fnref:29" title="return to body"> ↩</a></p>
</li>
<li id="fn:30">
<p>מדברת. <a class="reversefootnote" href="#fnref:30" title="return to body"> ↩</a></p>
</li>
<li id="fn:31">
<p>בעל–מלאכה מהיר. <a class="reversefootnote" href="#fnref:31" title="return to body"> ↩</a></p>
</li>
<li id="fn:32">
<p>בלאט. <a class="reversefootnote" href="#fnref:32" title="return to body"> ↩</a></p>
</li>
<li id="fn:33">
<p>חושבת. <a class="reversefootnote" href="#fnref:33" title="return to body"> ↩</a></p>
</li>
<li id="fn:34">
<p>עשוי. <a class="reversefootnote" href="#fnref:34" title="return to body"> ↩</a></p>
</li>
<li id="fn:35">
<p>קצת. <a class="reversefootnote" href="#fnref:35" title="return to body"> ↩</a></p>
</li>
<li id="fn:36">
<p>מבינה. <a class="reversefootnote" href="#fnref:36" title="return to body"> ↩</a></p>
</li>
<li id="fn:37">
<p>קצב שכר. <a class="reversefootnote" href="#fnref:37" title="return to body"> ↩</a></p>
</li>
<li id="fn:38">
<p>יותר. <a class="reversefootnote" href="#fnref:38" title="return to body"> ↩</a></p>
</li>
<li id="fn:39">
<p>נסתרת בלב. <a class="reversefootnote" href="#fnref:39" title="return to body"> ↩</a></p>
</li>
<li id="fn:40">
<p>צועד. <a class="reversefootnote" href="#fnref:40" title="return to body"> ↩</a></p>
</li>
<li id="fn:41">
<p>ילדים. <a class="reversefootnote" href="#fnref:41" title="return to body"> ↩</a></p>
</li>
<li id="fn:42">
<p>כנגד. <a class="reversefootnote" href="#fnref:42" title="return to body"> ↩</a></p>
</li>
<li id="fn:43">
<p>מתחונן. <a class="reversefootnote" href="#fnref:43" title="return to body"> ↩</a></p>
</li>
<li id="fn:44">
<p>גערה. <a class="reversefootnote" href="#fnref:44" title="return to body"> ↩</a></p>
</li>
<li id="fn:45">
<p>יפה, טוב. <a class="reversefootnote" href="#fnref:45" title="return to body"> ↩</a></p>
</li>
<li id="fn:46">
<p>זמן. <a class="reversefootnote" href="#fnref:46" title="return to body"> ↩</a></p>
</li>
<li id="fn:47">
<p>צר. <a class="reversefootnote" href="#fnref:47" title="return to body"> ↩</a></p>
</li>
<li id="fn:48">
<p>דלת–מגן. <a class="reversefootnote" href="#fnref:48" title="return to body"> ↩</a></p>
</li>
<li id="fn:49">
<p>דלת קטנה. <a class="reversefootnote" href="#fnref:49" title="return to body"> ↩</a></p>
</li>
<li id="fn:50">
<p>מעבירם. <a class="reversefootnote" href="#fnref:50" title="return to body"> ↩</a></p>
</li>
<li id="fn:51">
<p>“מוציאים” במקור, צ"ל מוציאם – הערת פרויקט  בן–יהודה. <a class="reversefootnote" href="#fnref:51" title="return to body"> ↩</a></p>
</li>
<li id="fn:52">
<p>הנה והנה. <a class="reversefootnote" href="#fnref:52" title="return to body"> ↩</a></p>
</li>
<li id="fn:53">
<p>שוכנת <a class="reversefootnote" href="#fnref:53" title="return to body"> ↩</a></p>
</li>
<li id="fn:54">
<p>חושב. <a class="reversefootnote" href="#fnref:54" title="return to body"> ↩</a></p>
</li>
<li id="fn:55">
<p>במורה–השעות. <a class="reversefootnote" href="#fnref:55" title="return to body"> ↩</a></p>
</li>
<li id="fn:56">
<p>לוח–המספרים. <a class="reversefootnote" href="#fnref:56" title="return to body"> ↩</a></p>
</li>
<li id="fn:57">
<p>שרביט התלוי בשעון ומתנועע הנה והנה. <a class="reversefootnote" href="#fnref:57" title="return to body"> ↩</a></p>
</li>
<li id="fn:58">
<p>מתנה שנותנים קרואי החתונה לחתן. <a class="reversefootnote" href="#fnref:58" title="return to body"> ↩</a></p>
</li>
<li id="fn:59">
<p>לועג. <a class="reversefootnote" href="#fnref:59" title="return to body"> ↩</a></p>
</li>
<li id="fn:60">
<p>לך–לך, כלה ולך. <a class="reversefootnote" href="#fnref:60" title="return to body"> ↩</a></p>
</li>
<li id="fn:61">
<p>במקור נדפס בטעות“כשהוא”. <a class="reversefootnote" href="#fnref:61" title="return to body"> ↩</a></p>
</li>
<li id="fn:62">
<p>פותחת פה מתוך עיפוּת ותאות שינה. <a class="reversefootnote" href="#fnref:62" title="return to body"> ↩</a></p>
</li>
<li id="fn:63">
<p>אעזור. <a class="reversefootnote" href="#fnref:63" title="return to body"> ↩</a></p>
</li>
<li id="fn:64">
<p>במקור נדפס בטעות: “שאתה”. <a class="reversefootnote" href="#fnref:64" title="return to body"> ↩</a></p>
</li>
<li id="fn:65">
<p>חתולי. <a class="reversefootnote" href="#fnref:65" title="return to body"> ↩</a></p>
</li>
<li id="fn:66">
<p>אחרי אשר, אם. <a class="reversefootnote" href="#fnref:66" title="return to body"> ↩</a></p>
</li>
<li id="fn:67">
<p>מסמרים קטנים של עץ. <a class="reversefootnote" href="#fnref:67" title="return to body"> ↩</a></p>
</li>
<li id="fn:68">
<p>“ממצרים ועד הנה ושם נאמר” הוא סיום שגור שחוזר  ונשנה לאחר כל פזמון של “סליחות”. <a class="reversefootnote" href="#fnref:68" title="return to body"> ↩</a></p>
</li>
<li id="fn:69">
<p>מחמצת–חלב. <a class="reversefootnote" href="#fnref:69" title="return to body"> ↩</a></p>
</li>
<li id="fn:70">
<p>במקור המילה מחוקה <a class="reversefootnote" href="#fnref:70" title="return to body"> ↩</a></p>
</li>
<li id="fn:71">
<p>עוד מילה מחוקה <a class="reversefootnote" href="#fnref:71" title="return to body"> ↩</a></p>
</li>
<li id="fn:72">
<p>שוכנת. <a class="reversefootnote" href="#fnref:72" title="return to body"> ↩</a></p>
</li>
<li id="fn:73">
<p>בלתי נקי. <a class="reversefootnote" href="#fnref:73" title="return to body"> ↩</a></p>
</li>
<li id="fn:74">
<p>בשירו החוזר ונשנה תמיד באופן אחד. <a class="reversefootnote" href="#fnref:74" title="return to body"> ↩</a></p>
</li>
<li id="fn:75">
<p>ברזל חלק שמחליקים בו בגדים. <a class="reversefootnote" href="#fnref:75" title="return to body"> ↩</a></p>
</li>
<li id="fn:76">
<p>רחיצת. <a class="reversefootnote" href="#fnref:76" title="return to body"> ↩</a></p>
</li>
<li id="fn:77">
<p>לעזור. <a class="reversefootnote" href="#fnref:77" title="return to body"> ↩</a></p>
</li>
<li id="fn:78">
<p>חץ. <a class="reversefootnote" href="#fnref:78" title="return to body"> ↩</a></p>
</li>
<li id="fn:79">
<p>כלי עץ כעין שוקת. <a class="reversefootnote" href="#fnref:79" title="return to body"> ↩</a></p>
</li>
<li id="fn:80">
<p>תעלה לשופכין. <a class="reversefootnote" href="#fnref:80" title="return to body"> ↩</a></p>
</li>
<li id="fn:81">
<p>מלקט סחבות. <a class="reversefootnote" href="#fnref:81" title="return to body"> ↩</a></p>
</li>
<li id="fn:82">
<p>מזופת, מלוכלך בזפת. <a class="reversefootnote" href="#fnref:82" title="return to body"> ↩</a></p>
</li>
<li id="fn:83">
<p>בתחתיות הסנגל. <a class="reversefootnote" href="#fnref:83" title="return to body"> ↩</a></p>
</li>
<li id="fn:84">
<p>חשוב. <a class="reversefootnote" href="#fnref:84" title="return to body"> ↩</a></p>
</li>
<li id="fn:85">
<p>מפזר כסף. <a class="reversefootnote" href="#fnref:85" title="return to body"> ↩</a></p>
</li>
<li id="fn:86">
<p>ילדים. <a class="reversefootnote" href="#fnref:86" title="return to body"> ↩</a></p>
</li>
<li id="fn:87">
<p>האדומות. <a class="reversefootnote" href="#fnref:87" title="return to body"> ↩</a></p>
</li>
<li id="fn:88">
<p>פרועות. <a class="reversefootnote" href="#fnref:88" title="return to body"> ↩</a></p>
</li>
<li id="fn:89">
<p>בצעיף. <a class="reversefootnote" href="#fnref:89" title="return to body"> ↩</a></p>
</li>
<li id="fn:90">
<p>בקיעי. <a class="reversefootnote" href="#fnref:90" title="return to body"> ↩</a></p>
</li>
<li id="fn:91">
<p>מביטה. <a class="reversefootnote" href="#fnref:91" title="return to body"> ↩</a></p>
</li>
<li id="fn:92">
<p>מתחרטת. <a class="reversefootnote" href="#fnref:92" title="return to body"> ↩</a></p>
</li>
<li id="fn:93">
<p>הקנין. <a class="reversefootnote" href="#fnref:93" title="return to body"> ↩</a></p>
</li>
<li id="fn:94">
<p>“שעשיו” במקור, צ“ל שעשוי – הערת פב”י. <a class="reversefootnote" href="#fnref:94" title="return to body"> ↩</a></p>
</li>
<li id="fn:95">
<p>על זה אני בוכה. <a class="reversefootnote" href="#fnref:95" title="return to body"> ↩</a></p>
</li>
<li id="fn:96">
<p>קופצים, איש שחושק בדבר. <a class="reversefootnote" href="#fnref:96" title="return to body"> ↩</a></p>
</li>
<li id="fn:97">
<p>ראי. <a class="reversefootnote" href="#fnref:97" title="return to body"> ↩</a></p>
</li>
<li id="fn:98">
<p>החפזון. <a class="reversefootnote" href="#fnref:98" title="return to body"> ↩</a></p>
</li>
<li id="fn:99">
<p>נקבים קטנים. <a class="reversefootnote" href="#fnref:99" title="return to body"> ↩</a></p>
</li>
<li id="fn:100">
<p>חפשי. <a class="reversefootnote" href="#fnref:100" title="return to body"> ↩</a></p>
</li>
<li id="fn:101">
<p>קרוב. <a class="reversefootnote" href="#fnref:101" title="return to body"> ↩</a></p>
</li>
<li id="fn:102">
<p>חכה. <a class="reversefootnote" href="#fnref:102" title="return to body"> ↩</a></p>
</li>
<li id="fn:103">
<p>מכה, מלקה. <a class="reversefootnote" href="#fnref:103" title="return to body"> ↩</a></p>
</li>
<li id="fn:104">
<p>מארכת. <a class="reversefootnote" href="#fnref:104" title="return to body"> ↩</a></p>
</li>
<li id="fn:105">
<p>מכהו. <a class="reversefootnote" href="#fnref:105" title="return to body"> ↩</a></p>
</li>
<li id="fn:106">
<p>כמשוגע. <a class="reversefootnote" href="#fnref:106" title="return to body"> ↩</a></p>
</li>
<li id="fn:107">
<p>מניע. <a class="reversefootnote" href="#fnref:107" title="return to body"> ↩</a></p>
</li>
<li id="fn:108">
<p>חושב. <a class="reversefootnote" href="#fnref:108" title="return to body"> ↩</a></p>
</li>
<li id="fn:109">
<p>עוד הפעם, סביב סביב. <a class="reversefootnote" href="#fnref:109" title="return to body"> ↩</a></p>
</li>
<li id="fn:110">
<p>כלי ברזל בעל פיפיות וחריצים שמשפשפין ומגרדין  בו. <a class="reversefootnote" href="#fnref:110" title="return to body"> ↩</a></p>
</li>
<li id="fn:111">
<p>בקיע. <a class="reversefootnote" href="#fnref:111" title="return to body"> ↩</a></p>
</li>
<li id="fn:112">
<p>ערפלי. <a class="reversefootnote" href="#fnref:112" title="return to body"> ↩</a></p>
</li>
<li id="fn:113">
<p>נעשה בהיר. <a class="reversefootnote" href="#fnref:113" title="return to body"> ↩</a></p>
</li>
<li id="fn:114">
<p>סוף. <a class="reversefootnote" href="#fnref:114" title="return to body"> ↩</a></p>
</li>
<li id="fn:115">
<p>חלק העור העליון בסנדל. <a class="reversefootnote" href="#fnref:115" title="return to body"> ↩</a></p>
</li>
<li id="fn:116">
<p>מעיל. <a class="reversefootnote" href="#fnref:116" title="return to body"> ↩</a></p>
</li>
<li id="fn:117">
<p>בלויה, מעוכה. <a class="reversefootnote" href="#fnref:117" title="return to body"> ↩</a></p>
</li>
<li id="fn:118">
<p>חתיכת אריג, סמרטוט. <a class="reversefootnote" href="#fnref:118" title="return to body"> ↩</a></p>
</li>
<li id="fn:119">
<p>אומר כך ומכוון על ההפך. <a class="reversefootnote" href="#fnref:119" title="return to body"> ↩</a></p>
</li>
<li id="fn:120">
<p>צורה, דמות. <a class="reversefootnote" href="#fnref:120" title="return to body"> ↩</a></p>
</li>
<li id="fn:121">
<p>לשות. <a class="reversefootnote" href="#fnref:121" title="return to body"> ↩</a></p>
</li>
<li id="fn:122">
<p>קופצים ויוצאים. <a class="reversefootnote" href="#fnref:122" title="return to body"> ↩</a></p>
</li>
<li id="fn:123">
<p>שבבים, כפיסים. <a class="reversefootnote" href="#fnref:123" title="return to body"> ↩</a></p>
</li>
<li id="fn:124">
<p>צרור. <a class="reversefootnote" href="#fnref:124" title="return to body"> ↩</a></p>
</li>
<li id="fn:125">
<p>סביב וסביב. <a class="reversefootnote" href="#fnref:125" title="return to body"> ↩</a></p>
</li>
<li id="fn:126">
<p>נוטפים. <a class="reversefootnote" href="#fnref:126" title="return to body"> ↩</a></p>
</li>
<li id="fn:127">
<p>נזילות. <a class="reversefootnote" href="#fnref:127" title="return to body"> ↩</a></p>
</li>
<li id="fn:128">
<p>תעלות דקות. <a class="reversefootnote" href="#fnref:128" title="return to body"> ↩</a></p>
</li>
<li id="fn:129">
<p>חופרים. <a class="reversefootnote" href="#fnref:129" title="return to body"> ↩</a></p>
</li>
<li id="fn:130">
<p>זורק. <a class="reversefootnote" href="#fnref:130" title="return to body"> ↩</a></p>
</li>
<li id="fn:131">
<p>הרבית יותר מדי. <a class="reversefootnote" href="#fnref:131" title="return to body"> ↩</a></p>
</li>
<li id="fn:132">
<p>לדרוך. <a class="reversefootnote" href="#fnref:132" title="return to body"> ↩</a></p>
</li>
<li id="fn:133">
<p>כמו שאומרין הבריות. <a class="reversefootnote" href="#fnref:133" title="return to body"> ↩</a></p>
</li>
<li id="fn:134">
<p>יכול. <a class="reversefootnote" href="#fnref:134" title="return to body"> ↩</a></p>
</li>
<li id="fn:135">
<p>אוצרותי. <a class="reversefootnote" href="#fnref:135" title="return to body"> ↩</a></p>
</li>
<li id="fn:136">
<p>התבונן בדבר וקבל על עצמו, כלומר, כיון שקבל אדם  על עצמו ברצון ובמחשבה תחלה לעשות דבר – חיב לעשותה. <a class="reversefootnote" href="#fnref:136" title="return to body"> ↩</a></p>
</li>
<li id="fn:137">
<p>בעקלתון. <a class="reversefootnote" href="#fnref:137" title="return to body"> ↩</a></p>
</li>
<li id="fn:138">
<p>“מחפך” במקור, צ“ל מהפך – הערת פב”י. <a class="reversefootnote" href="#fnref:138" title="return to body"> ↩</a></p>
</li>
<li id="fn:139">
<p>לחייך. <a class="reversefootnote" href="#fnref:139" title="return to body"> ↩</a></p>
</li>
<li id="fn:140">
<p>“אתה” במקור, צ“ל את – הערת פב”י. <a class="reversefootnote" href="#fnref:140" title="return to body"> ↩</a></p>
</li>
<li id="fn:141">
<p>כלשון הזו. <a class="reversefootnote" href="#fnref:141" title="return to body"> ↩</a></p>
</li>
<li id="fn:142">
<p>ולמסחר. <a class="reversefootnote" href="#fnref:142" title="return to body"> ↩</a></p>
</li>
<li id="fn:143">
<p>שיארע, יקרה. <a class="reversefootnote" href="#fnref:143" title="return to body"> ↩</a></p>
</li>
<li id="fn:144">
<p>במקור נדפס בטעות: “כבר”. <a class="reversefootnote" href="#fnref:144" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/26579">https://benyehuda.org/read/26579</a></div></body>