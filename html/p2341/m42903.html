<h1>שׁוּבָה לְעִירְךָ</h1>
שלמה מעתוק
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: שׂלימאן ח׳זק ב׳ן-דוד. מנגינה: נאוה.</p>
<blockquote>
</blockquote>
<blockquote>
<p>שׁוּבָה לְעִירְךָ שׁוּבָה</p>
<p>וּשְׁבוּת עַמְּךָ הָשִׁיבָה</p>
<p>נָא קָרֵב קֵץ הַזְּמָן</p>
<p>וְלִמְעוֹנְךָ נָשׁוּבָה.</p>
</blockquote>
<blockquote>
<p>סוֹד כָּל יְסוֹד, וְרִאשׁוֹן</p>
<p>כָּל רִאשׁוֹן, אוֹר כָּל אִישׁוֹן</p>
<p>לְדַל תֵּן מַעְנֵה לָשׁוֹן</p>
<p>לָשִׁיר לָךְ שִׁירָה הוּא בָא.</p>
</blockquote>
<blockquote>
<p>יוֹצֵר הַכֹּל אֵל עֶלְיוֹן</p>
<p>בְּנֵה לָנוּ אַפִּרְיוֹן</p>
<p>מְהֵרָה לְעִיר צִיּוֹן</p>
<p>נָגִיל נִשְׂמַח בְּטוּבָהּ.</p>
</blockquote>
<blockquote>
<p>אֵל, שׁוֹשַׁנַּת הַשָּׁרוֹן</p>
<p>הָקֵם וְעִמָּהּ נָרֹן</p>
<p>נָא חִישׁ לִקְרֹא בְּגָרוֹן</p>
<p>יְשׁוּעָתְךָ קְרוֹבָה.</p>
</blockquote>
<blockquote>
<p>חַזֵּק נַפְשִׁי דָר חֶבְיוֹן</p>
<p>וּשְׁלַח בֶּן דָּוִד יִנּוֹן</p>
<p>נָשִׁיר לְךָ בְהֶגְיוֹן</p>
<p>תָּגֵל נֶפֶשׁ עֲצוּבָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42903">https://benyehuda.org/read/42903</a></div></body>