<h1>הַחֵשֶׁק הָרַע</h1>
חנניה אלחנן חי הכהן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>Anania Coen</p>
</blockquote>
<p>[נולד ברֶג’וֹ בשנת 1751 ומת בפִֿירֶנְצֵי בשנת 1834]</p>
<blockquote>
</blockquote>
<p>– – – –   – – –   – – –</p>
<blockquote>
<p>הַחֵשֶׁק הֶעָרוּם יָדוֹ בַכֹּל</p>
<p>מֶנְהוּ אַף־הַגִּבּוֹר לֹא יִנָּצֵל</p>
<p>לִמְחֹץ לִכְבּשׁ כָּל־הֶחָפֵץ יָכֹל.</p>
<p>בִּתְחִלָּתוֹ עוֹפֵף עוֹבֵר כַּצֵּל</p>
<p>אַחַר יָשׁוּב בַּבַּיִת מִסְתּוֹפֵף</p>
<p>שָׁמָּה יָגוּר כִּדְמוּת אָדָם עָצֵל</p>
<p>יוֹרֶה זִקִּים בַּסֵּתֶר וִינוֹפֵף</p>
<p>יָדוֹ לֵאמֹר “כָּמוֹנִי מִי יוֹרֶה”</p>
<p>וּכְנֶשֶׁר חָשׁ יָקוּם אָז וִיעוֹפֵף.</p>
<p>שִׂנְאָה וּמְדָנִים עִם־קַשְׁתּוֹ זוֹרֶה</p>
<p>כָּל־רִיב כָּל־בֶּגֶד אָוֶן גַּם־מִרְמָה</p>
<p>יֶלֶד הִנּוֹ וּכְבֵן סוֹרֵר מוֹרֶה.</p>
<p>עֻמַּת אִמּוֹ הִקְרִיב לַמִּלְחָמָה</p>
<p>יָרָה מִזִּקָּיו בָּהּ שָׁבָה שִׁבְיוֹ</p>
<p>מָלֵא מִרְמוֹת וָתֹּךְ לָבוּשׁ עָרְמָה.</p>
<p>מָתַי אֶרְאֶה כִּי יִסָּתֵר יָפְיוֹ</p>
<p>מָתַי עֶלְיוֹן יִתֵּן בִּטְנוֹ צָבָה</p>
<p>מָתַי יֹאבַד כִּי יֵאָמֵר אַיּוֹ</p>
<p>בִּשְׁבֹת נוֹגֵשׂ אָז תִּשְׁבֹּת מַדְהֵבָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40799">https://benyehuda.org/read/40799</a></div></body>