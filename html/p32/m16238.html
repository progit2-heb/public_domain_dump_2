<h1>לשוא</h1>
איתמר בן־אב"י
<body align="right" dir="rtl"><div align="right" dir="rtl"><!DOCTYPE html>
<body>
<p>אמרתי לה: הלב בוער</p>
<p>הלב נמק מאהבה.</p>
<p>השיבה לי: הים סוער,</p>
<p>הים בוכה מדאבה.</p>
<p>לבי כל־כך שבור מאהבה אמללה</p>
<p>ואני כל־כך אמלל מאהבה שבורה.</p>
<p>זה ימים על ימים שנפשי אכולה</p>
<p>ותקותי בלבה קבורה.</p>
<p>בארתי לה: אם ככה את</p>
<p>אני חולה ולא אריב.</p>
<p>החזירה לי: סנונית אחת</p>
<p>לא תאַפְשֵר את האביב.</p>
<p>אני כל־כך אמלל מאהבה שבורה</p>
<p>ולבי כל־כך שבור מאהבה אמללה.</p>
<p>הורג אני שנים אף שנים בגבורה</p>
<p>ותקותי חוזרה בקללה.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16238">https://benyehuda.org/read/16238</a></div></body>