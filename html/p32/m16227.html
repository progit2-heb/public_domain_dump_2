<h1>תפלתי</h1>
איתמר בן־אב"י
<body align="right" dir="rtl"><div align="right" dir="rtl"><!DOCTYPE html>
<body>
<h2>I</h2>
<p>אל־נא עינַיך תניעי,</p>
<p>הוי! את, היפה בנערות,</p>
<p>כי יחד עם תנועת עינַיך</p>
<p>תנוע גם לבתי.</p>
<p>אל־נא שפתַיך תלהיבי,</p>
<p>הוי את, הגנדרנית מכלן,</p>
<p>כי יחד עם להבת־שפתיך</p>
<p>תשָרף אז כל ישותי.</p>
<p>אל־נא ידיך תַפקידי,</p>
<p>הוי, את אכזרִית־הגבירות,</p>
<p>כי יחד עם פקודת ידיך</p>
<p>תפָקד מאתי נפשתי.</p>
<h2>II</h2>
<p>אך לא: הניעי עיניך,</p>
<p>הניעי אותן לתכופות</p>
<p>הלהיבי את אש־שפתיך,</p>
<p>הרגילי כל יד לפקודות.</p>
<p>כי לבתי החולה, הנמה,</p>
<p>כים התערערה הוי מכבר:</p>
<p>וישותי נשרפה זה כמה</p>
<p>ונפשתי היתה לעבר.</p>
<p>הניעי, הלהיבי, הרגילי</p>
<p>צויני, פקדיני, ומשלי.</p>
<p>אהבי ושנאי אף גילי –</p>
<p>אני לא ארצה עוד דבר!</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16227">https://benyehuda.org/read/16227</a></div></body>