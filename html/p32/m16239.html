<h1>דם!</h1>
איתמר בן־אב"י
<body align="right" dir="rtl"><div align="right" dir="rtl"><!DOCTYPE html>
<body>
<p>דם אני אוהב, דם אדום מאד,</p>
<p>דם רב כמים אשר בגְדול־הים,</p>
<p>דם שיזרום מתוך לבי כנאד,</p>
<p>דם שאשפך בקרב ובַעֲיָם.</p>
<p>דם אני אוהב, דם טרי וחי</p>
<p>אשר לא הספיק להקריש עוד בגרוני,</p>
<p>דם אני אוהב, דם טובי־אחי</p>
<p>אם בל אוכל לגנח את דמַי אני.</p>
<p>דם אני אוהב, דם קנאה וחַוָה,</p>
<p>שאקח ממנה, – כלילת־אהובתי.</p>
<p>דם אני אוהב, דם כלו שלהבה,</p>
<p>כאשר אמיתנה באקדח אהבתי.</p>
<p>הוי! דם, דם בהקיצי ודם בחלומי,</p>
<p>דם בקרבתי ודם אל כל סביבַי,</p>
<p>דם מתוך עיני, דם בצחוק־יומי,</p>
<p>דם בספרַי וגם ביאוש כתבַי.</p>
<p>ואם סוף־סוף אזנח את עולם־התמותה</p>
<p>אם אסוף־אמות עיף המלחמה,</p>
<p>אז דם אצוה לי כאחרונת־מטה</p>
<p>דם במקום מצבה ודם במקום אדמה.</p>
<p>והשנים כך תחלפנה, ואתן הדורות,</p>
<p>ומאביב לאביב, על אדום־במותַי,</p>
<p>תשקיף דם השמש ממרום דם־אורות</p>
<p>ודמומיות תצמחנה מדם עצמותַי.</p>
<p>כי דם היו חיי מבלי אהבתה!</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16239">https://benyehuda.org/read/16239</a></div></body>