<h1>אלתי</h1>
איתמר בן־אב"י
<body align="right" dir="rtl"><div align="right" dir="rtl"><!DOCTYPE html>
<body>
<p>את אלתי אהבתי למרות רצונה:</p>
<p>אחרת לא יכולתי ואסור למעונה.</p>
<p>מצאתיה קודרה, מצאתיה בוכיה</p>
<p>כיונה הומיה.</p>
<p>גבותיה כקשתות על עיניה השתטחו,</p>
<p>בלבי רגשות ורגשות התמתחו:</p>
<p>השתגעתי, אלתי, השתגעתי מאהבה</p>
<p>ואת לי – רק איבה.</p>
<p>*</p>
<p>כי היה היתה אלתי,</p>
<p>זו היפה בבנות ארצתי,</p>
<p>מגזע אותן הנערות</p>
<p>ההורגות כשהן אוהבות;</p>
<p>לכן הרגה בלהבת־לבבה</p>
<p>את הראשון אשר אהֵבה,</p>
<p>והרגה עוד עשרים אחרים</p>
<p>ולסוף – הרגה גם אותי.</p>
<p>אך יבוא עוד יום ולבתך</p>
<p>תכה גלים, תגנח דמים,</p>
<p>כי עשרים הרוגי־לבבך</p>
<p>יהרגו ביַחדם אז אותך.</p>
<p>רק אנכי – אחרון־הרוגך</p>
<p>לך אזכר ימי תפארתך</p>
<p>ועל קבר שחור־גאותך</p>
<p>עוד אשיר שירת־זווגך…</p>
<p>יפו, בסתיו</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16224">https://benyehuda.org/read/16224</a></div></body>