<h1>[צחקת, ובצחוקך הלבן]</h1>
איתמר בן־אב"י
<body align="right" dir="rtl"><div align="right" dir="rtl"><!DOCTYPE html>
<body>
<p>צחקת, ובצחוקך הלבן</p>
<p>הפרחת מלאכים באויר־סודך</p>
<p>והמלאכים הקטנים, באלפי חציהם</p>
<p>קלעו ללבי ואני עבדך.</p>
<blockquote>
</blockquote>
<p>כעסת, ובכעסך האדום</p>
<p>הכית גלים בים שאיפתך</p>
<p>והגלים יחדיו בבעי־סדום</p>
<p>שטפוני כלם ואני סליחתך.</p>
<blockquote>
</blockquote>
<p>שתקת, ובשתיקתך התכולה</p>
<p>העמדת בעוז את תנועת החיים</p>
<p>ואותי כך דנות למיתה.</p>
<blockquote>
</blockquote>
<p>דמעת, ובדמעתך הסגולה</p>
<p>הרטבת הרגשות, שִפצת העיים</p>
<p>והחזרת נפשי לחִיותה.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16236">https://benyehuda.org/read/16236</a></div></body>