<h1>בְּטֶרֶם</h1>
צבי שץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כִּי אַעַל תֵּל וְאֵרֵד גַּיא,</p>
<p>אֶשְׁאַל לְמַעְיָנִי.</p>
<p>לוּ אַךְ שְׁמַעְתִּיו! כָּלוֹת עֵינַי</p>
<p>וְקַשּׁוּבָה אָזְנִי.
מַטֵּה “רוֹעֶה נֶאֱמָן”</p>
<p>בְּכַף-יְמִינִי.</p>
<p>הַבֹּקֶר רַךְ וְרַעֲנָן,</p>
<p>וְכֹה צָעִיר אֲנִי.
כְּחֹם הַיּוֹם – נַפְשִׁי נוּגָה,</p>
<p>וַיָצֶק לָהּ צָמָא –</p>
<p>אֲנִי בְּסֵתֶר-מַדְרֵגָה,</p>
<p>דַּרְכִּי נֶעֱלָמָה.
וָאַךְ בַּסֶּלַע וָאֶכְרַע,</p>
<p>אַקְשִׁיבָה – וְהִנֵּה</p>
<p>מִמַּעֲמַקִּים קוֹלוֹת-זִמְרָה</p>
<p>עוֹלִים לְלב צָמֵא.
</p>
</blockquote>
<blockquote>
<p>עוֹד רֶגַע חַד וְלִרְוָיָה</p>
<p>הָשְׁקָה לִבִּי חָרֵד –</p>
<p>וַיִּפְרְחוּ בְדוּמִיָּה</p>
<p>שִׁירי – פִּרְחֵי-הַלֵּב.
עוֹד רֶגַע… וּבֵין כֹּה וְכךְ</p>
<p>נִטְּשׁוּ צְלָלִים בַּגַּיא,</p>
<p>הַיּוֹם יֵלֵךְ הָלֹךְ וָשַׁח –</p>
<p>וָאֹמֶר: רַב לִי, דַּי!
כָּל הַקּוֹלוֹת – לַעֲמָקִים,</p>
<p>אֲשֶׁר לֹא לִי, לֹא כָאן…</p>
<p>בְּאֵלֶם-פֶּה וּבְלֹא יוֹדְעִים</p>
<p>אַמוּת עַל פִּי מַעְיָן…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6703">https://benyehuda.org/read/6703</a></div></body>