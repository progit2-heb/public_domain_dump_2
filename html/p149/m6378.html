<h1>בְּהִכָּנְעִי</h1>
צבי שץ
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִם לִבִּי טָהוֹר בִּי וְנַפְשִׁי נִכְנַעַת</p>
<p>לְגַלֵּי יָמַי, בָּהֶם אֶשְׂחֶה,</p>
<p>קַל לִּי, קַל בְּלִי דַעַת – וּבְלִי דַעַַת</p>
<p>הִנְנִי בוֹכֶה.
וּבְפָרְשִׂי זְרוֹעַי עַל פְּנֵי הַזֶּרֶם</p>
<p>אֶל הַבָּא בְלֹא-אׂמֵֶר אֶתְרַפֵּק –</p>
<p>עַד אֶטּשׁ זְבוּל-אֶרֶץ וּבְטֶרֶם</p>
<p>אֶסְתַּלֵּק.
וְאִם פַּעַם מֵחַלּוֹן פָּתוּחַ</p>
<p>יֶחֶרְדּוּ לָרְחוֹב צְלִילֵי כִנּוֹר,</p>
<p>וְאֶדׂם תַּחְתַּי בָּכָֹה, וְנוּחַ,</p>
<p>וְנָצֹר…
</p>
</blockquote>
<blockquote>
<p>כְּאִשָּׁה אוֹהֶבֶת וְנִכְנַעַת,</p>
<p>כֵּן נַפְשִׁי כוֹרַעַת בְּלִי מֵשִׂים,</p>
<p>כֵּן תֶּאֱהַב וַתִכָּנַע בְּלִי דַעַת</p>
<p>לַחַיִּים.
אֵין חַכּוֹת וְאֵין בַּקֵּשׁ בֶּחָלֶד!</p>
<p>ישׁ לָשׁוּט, לִשְקׂעַ וְלִבְכּוֹת;</p>
<p>וְדִמְעָה זוֹ אַט בַּלְּחִי נוֹזָלֶת –</p>
<p>אַל מְחוֹת!</p>
</blockquote>
<p>יפו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6378">https://benyehuda.org/read/6378</a></div></body>