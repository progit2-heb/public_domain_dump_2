<h1>[אֵינֵךְ בָּדָד...]</h1>
חנה סנש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵינֵךְ בָּדָד. הִנֵּה הַיָּם שֶׁלָּךְ</p>
<p>הוּא יִשְׁאָלֵךְ בְּזִמְזוּמוֹ הָרַךְ</p>
<p>עַל חֲלוֹמוֹת דַּרְכֵּךְ, עַל תִּקְווֹתַיִךְ.
חִכּוּ לְעֵת בּוֹאֵךְ – חִכּוּ כֻּלָּם:</p>
<p>הַחוֹף, הַחוֹל, סְלָעִים, גַּלִּים וָיָם,</p>
<p>יָדְעוּ-יָדעוּ: בְּלֵיל אָפֵל תָּבוֹאִי.
וּבַמָּרוֹם, אַלְפֵי עֵינֵי שָׁמַיִם,</p>
<p>הֵן מְבִינוֹת חַבְרוֹתֵיהֶן הַשְּׁתַּיִם</p>
<p>אֲשֶׁר גּוֹנְבוֹת מִיָּם אֵין-סוֹף – דֶּמַע.</p>
</blockquote>
<p>קיסריה, 7.1943</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7683">https://benyehuda.org/read/7683</a></div></body>