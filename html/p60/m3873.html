<h1>בדידות</h1>
חנה סנש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לוּ פָּגַשְׁתִּי אָדָם הַמֵּבִין אֶת הַכֹּל –</p>
<p>בְּלִי מִלִּים וּבְלִי חֵקֶר,</p>
<p>בְּלִי וִדּוּי וּבְלִי שֶׁקֶר,</p>
<p>בְּלִי לִשְׁאֹל.</p>
<p>אֶפְרֹשׂ לְפָנָיו כְּמַפָּה לְבָנָה</p>
<p>אֶת הַלֵּב וְהַנֶּפֶשׁ –</p>
<p>הַזָּהָב וְהָרֶפֶשׁ</p>
<p>וְהוּא יָבִין רַב הֲבָנָה.</p>
<p>וּכְשֶׁשָּׁדַדְתִּי הַלֵּב,</p>
<p>כְּשֶׁהַכֹּל הֵרַקְתִּי וּמָסַרְתִּי,</p>
<p>לֹא אַרְגִּישׁ צַעַר וּכְאֵב,</p>
<p>אֵדַע כִּי הִתְעַשַּׁרְתִּי.</p>
</blockquote>
<p>גבעות-זייד, 14.8.1942</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3873">https://benyehuda.org/read/3873</a></div></body>