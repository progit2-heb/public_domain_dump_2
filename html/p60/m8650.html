<h1>[בִּמְדוּרוֹת מִלְחָמָה]</h1>
חנה סנש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּמְדוּרוֹת מִלְחָמָה, בִּדְלֵקָה, בִּשְׂרֵפָה,</p>
<p>בֵּין יַמִּים סוֹעֲרִים שֶׁל הַדָּם,</p>
<p>הִנְנִי מַבְעִירָה פַּנָּסִי הַקָּטָן,</p>
<p>לְחַפֵּשׂ, לְחַפֵּשׂ בֶּן-אָדָם.
שַׁלְהֲבוֹת הַשְּׂרֵפָה מַדְעִיכוֹת פַּנָּסִי,</p>
<p>אוֹר הָאֵשׁ מְסַנְוֵר אֶת עֵינַי;</p>
<p>אֵיךְ אַבִּיט, אֵיךְ אֶרְאֶה, אֵיךְ אֵדַע, אֵיךְ אַכִּיר,</p>
<p>כְּשֶׁהוּא יַעֲמֹד לְפָנַי?
תֵּן סִימָן, אֱלֹהִים, תֵּן סִימָן עַל מִצְחוֹ,</p>
<p>כִּי בָּאֵשׁ, בַּדְלֵקָה וּבַדָּם,</p>
<p>כֵּן אַכִּיר אֶת הַזִּיק הַטָּהוֹר, הַנִּצְחִי,</p>
<p>אֶת אֲשֶׁר חִפַּשְׂתִּיו: בֶּן-אָדָם.</p>
</blockquote>
<p>נהלל, 11.10.1940</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/8650">https://benyehuda.org/read/8650</a></div></body>