<h1>הָאַחֲרוֹנָה</h1>
שמעון שמואל פרוג
<body align="right" dir="rtl"><div align="right" dir="rtl"><!DOCTYPE html>
<body>
<p><strong>(בְּלֵיל-נְדוּדִים)</strong></p>
<blockquote>
<p>כָּבְתָה הָאָח וְדָעַךְ אִשָּׁהּ.</p>
<p>כַּנְּשִׁימָה הָאחֲרוֹנָה</p>
<p>עוֹד תְּנוֹצֵץ לֶהָבָה אַחַת,</p>
<p>הָאַחַת-הָאַחֲרוֹנָה.
כָּל הַשֵּׁמוֹת הַחֲבִיבִים</p>
<p>שָׁכָחְתִּי. אֶחָד עִמִּי</p>
<p>חַי בִּלְבָבִי, צַח וּבָהִיר</p>
<p>הַשֵּׁם הטָּהוֹר: “אִמִּי”.
וּבַלֵּילוֹת, לֵילֵי-דָוָיִי,</p>
<p>כְּאָז, בּימֵי יַלְדוּתִי,</p>
<p>עוֹד אֵלֶיהָ תִּשְׁאַף נַפְשִׁי,</p>
<p>וּבָהּ אֲבַקֵּשׁ מְנוּסִי.
" – אִמִּי, אִמִּי – תִּבְכֶּה לִבָּתִי</p>
<p>וְתֶהֱמֶה כַיוֹנָה –</p>
<p>שִׁמְרִי, נִצְרִי שַׁלְהֶבֶת-חַיַּי</p>
<p>הָאַחַת-הָאֲחֲרוֹנָה!"…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4404">https://benyehuda.org/read/4404</a></div></body>