<h1>שיר לכבוד השר הטפסר מאיר אופל ישראל מופיע גלות אריאל סיר משה מונטיפיורי הי"ו</h1>
יואל משה סלומון
<body align="right" dir="rtl"><div align="right" dir="rtl"><!DOCTYPE html>
<body>
<p><strong>– 1 –</strong></p>
<p>פדויי ה' בלכתם במדבר בערבה,</p>
<p>בארץ לא זרועה שאיה וחרבה,</p>
<p>מקדש ה' לכונן בלבם חמדו,</p>
<p>משכנות לאביר יעקב ארץ ציה,</p>
<p>בית תפילה בארץ נשיה,</p>
<p>רצון ה' לדעת מפי משה שקדו.</p>
<blockquote>
</blockquote>
<p><strong>– 2 –</strong></p>
<p>דבר אלהינו כנגלה לבנו עמרם,</p>
<p>מהר לבשר לעם אלהי אברהם:</p>
<p>– עדי יכונן מקדשו בהר המוריה</p>
<p>עת לכתם במדבר ארץ לא זרועה,</p>
<p>ארון ברית ה' תשכון ביריעה,</p>
<p>תמורת מקדש אל, אבן השתיה –,</p>
<blockquote>
</blockquote>
<p><strong>– 3 –</strong></p>
<p>עת עם ה' ארצם ומשכנם עזבו,</p>
<p>הורס מקדשם דועכו כפשתה כבו.</p>
<p>אוי! זעקו מי יגור לנו בארץ נכריה?</p>
<p>עדי תנחומות שדי מפי נביאים קשבו:</p>
<p>לבכם בל יפול בל תעצבו,</p>
<p>מקדש מעט יהי לכם בארץ מאפליה,</p>
<blockquote>
</blockquote>
<p><strong>– 4 –</strong></p>
<p>מקדש מעט לכונן בעיר קדשינו,</p>
<p>זה שנים עשרות, כָמָה רוחינו</p>
<p>רצון מלך לשמוע, רשיונו לקבל</p>
<p><strong>משה מונטיפיורי</strong> עת לישע עמך יצאת,</p>
<p>גם רשיון המלך בידך הבאת,</p>
<p>נפשינו עיפה מים קרים הרוית.</p>
<blockquote>
</blockquote>
<p><strong>– 5 –</strong></p>
<p>לכן בהודתנו לאל על כל תגמולהי,</p>
<p>גם זכרונך בפינו לעד יהי,</p>
<p>כי רב חלקך, אתה המבשר,</p>
<p>רבו מעשיך מי שמך לא ירומם?</p>
<p>זכרון כבודך בפינו לעד יקומם,</p>
<p>עדי ישמע על ההרים רגלי מבשר</p>
<p>תרכ"ח</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31293">https://benyehuda.org/read/31293</a></div></body>