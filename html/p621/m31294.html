<h1>שיר לכבוד הגבירים הרמים רודפי צו"ח מו"ה משה וששון הי"ו בני הגביר המרומם הצדיק המפורסם רודף צדקה וחסד מו"ה יחזקאל ראובן ז"ל מעיר בבל יע"א</h1>
יואל משה סלומון
<body align="right" dir="rtl"><div align="right" dir="rtl"><!DOCTYPE html>
<body>
<p><strong>– 1 –</strong></p>
<p>יעקב ובניו מצרימה לגור ירדו,</p>
<p>מדבר אלהים במחזה פחדו.</p>
<p>אחת דבר אלהים! וריקם לא ישובו,</p>
<p>יכנעו צאצאיהם לבני חם ידעו,</p>
<p>על רהב כי יענום עיניהם דמעו,</p>
<p>אולם גם עלותם ביד רמה לראות הטיבו</p>
<blockquote>
</blockquote>
<p><strong>– 2 –</strong></p>
<p>אל מורידם מצרימה עת משם יעלימו</p>
<p>עני תם חזו, כי דרך המדבר ינחמו.</p>
<p>שמה יצווּ משכן ארון וכלים,</p>
<p>זהב וכסף כי יצטרכו לא דאג למו,</p>
<p>כי זהב מצרים פוט וחם יפלו עלימו,</p>
<p>אך דאג לארזים במדבר אינם שתולים</p>
<blockquote>
</blockquote>
<p><strong>– 3 –</strong></p>
<p>השכיל תם, ארזים מכנען להוריד עמו,</p>
<p>על אדמת חם הביאם ויטעימו,</p>
<p>למען יגדלו וישגשגו ויצמחו;</p>
<p>ואל בניו צוה: יום ממצרים יגאלו</p>
<p>גם את הארזים והברושים אתם יעלו,</p>
<p>כי למעשה המשכן מאד יצליחו,</p>
<blockquote>
</blockquote>
<p><strong>– 4 –</strong></p>
<p>כמעשה איש תם, אבן ישראל!</p>
<p>אחזת גם אתה ראובן יחזקאל!</p>
<p>חרבות בית תפלותינו באזניך צללו,</p>
<p>ידעת כי יבוא יום לבנות גדרה,</p>
<p>אך מי יפזר כסף לרומם הדרה?</p>
<p>זהב כי יחסר, ולפארה לא יכלו</p>
<blockquote>
</blockquote>
<p><strong>– 5 –</strong></p>
<p>הרימות בחסדך לה' תרומה,</p>
<p>צוית את בניך לטעת הנשמה,</p>
<p>מוצא שפתיך ונדריך קדש שמרו,</p>
<p>בנו הבית לה' פארו וירוממו,</p>
<p>בצדקתם וטובם תחתיך קמו,</p>
<p>ישגבם אלקים סלה וכככבים יזהירו,</p>
<p>תרכ"ח</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/31294">https://benyehuda.org/read/31294</a></div></body>