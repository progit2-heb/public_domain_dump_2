<h1>בהעלותךָ, אוד מוצל מאש</h1>
צבי הירש מסליאנסקי
<body align="right" dir="rtl"><div align="right" dir="rtl"><!DOCTYPE html>
<body>
<p>“בהעלותך את הנרות אל מול פּני המנורה יאירו שבעת הנרות”</p>
<p>המנגנים לפני קבלת שבת פּרשת בהעלותך בבית-הכנסת הגדול;
חברת <strong>נר תמיד</strong>; ישראל בעמים. ישראל מעלה תמיד בכל התבל כולה את הנרות
ומה גם <strong>בלילה</strong>, בחשכת ימי-הבינים, אז האיר את אורו ויגרש את החשך אשר
כסה ארץ, וערפל – לאומים.</p>
<p>*</p>
<p>אז בימי-הבינים חלק העברי את החכמה לשבע – חכמות בנתה ביתה, חצבה עמודיה <strong>שבעה</strong>:</p>
<p>חשבון, הגיון, נתוח, תכונה, חזיון בככבים, הטבע והנגינה.</p>
<p>*</p>
<p>אל מול פּני המנורה – <strong>התורה</strong> – יאירו שבעת הנרות – החכמות.</p>
<p>*</p>
<p>תרבות בבל העתיקה; בל או בעל; העלו אתם מבבל; “הושיבנו
במחשכים – זו <strong>תלמודו של בבל</strong>”, לא תלמוד בבלי, חלילה, כי אם
“<strong>תלמודו</strong>”, הקולטור הבבלי, אשר אין נגה לו, התרבות הבבלית עם כשפיה
והבליה אשר אין שחר למו…</p>
<p>*</p>
<p>יהושע בן יהוצדק בדמות <strong>העם כלו</strong>, <strong>בעמדו</strong> לפני מלאך
ה' – התולדה המדינית – בהתעוררו שנית לתחיה (רענעסאַנס), אולם השטן עומד על
ימינו לשטנו, כי חונך על ברכי התרבות הבבלית והיה <strong>לבוש בגדים
צואים</strong>.</p>
<p>*</p>
<p>הוא בעצמו היה בעצם תומו; אך בגדיו החצונים נשחתו ונמאסו.</p>
<p>*</p>
<p>ה' גוער בשטן באמרו: הלא זה <strong>אוד מוצל מאש</strong>" ואל המלאך צוה: “הסירו <strong>הבגדים הצואים</strong> מעליו והלבישוהו <strong>מחלצות</strong>”…</p>
<p>*</p>
<p>ויהי כאשר שמו את <strong>הצניף הטהור</strong> על ראשו וילבישוהו בגדים, אז <strong>ומלאך ה' עומד</strong>, תחת <strong>עמדו</strong> לפני המלאך.</p>
<p>*</p>
<p>התולדה חוזרת את מהלכה. גם בדורנו עומד ישראל הכהן הגדול
לפני המלאך – התולדה המדינית – בהתעוררו לשוב לתחיה כבימי צאתו מבבל, אחרי
אשר ככורש הפרסי כבאלפור הבריטי הצהירו והכריזו: “<strong>מי בכם מכל עמו, ה'
אלהיו עמו ויעל!</strong>” וגם עתה עומד השטן על יד ימינו לשטנו על בגדיו הצואים;
אולם שומר ישראל גוער בשטן: “<strong>הלא זה אוד מוצל מאש</strong>” הגלות.</p>
<p>*</p>
<p>עלינו להחיותו, לעודדו, להסיר מעליו את בגדיו הצואים ולהלבישו מחלצות, ולהעמיד את המלאך לפניו.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32206">https://benyehuda.org/read/32206</a></div></body>