<h1>פזמון. לחן: מלכותך סימן:יצחק גיאת</h1>
יצחק אבן גיאת
<body align="right" dir="rtl"><div align="right" dir="rtl"><!DOCTYPE html>
<body>
<p><strong>כח</strong></p>
<blockquote>
<p>      לְךָ תֵּאוֹת תְּהִלָּה מוֹשֵׁל גֶּאֱיוֹנַי</p>
<p>      וְלְךָ נָאֶה לְהוֹדוֹת בְּמֵיטַב הֶגְיוֹנַי</p>
<p>      רַבּוֹת עָשִׂיתָ אַתָּה יְיָ.</p>
</blockquote>
<blockquote>
<p>      יְמֵי חַיָּי אֱלֹהַי שְׂפָתַי יְשַׁבְּחוּנְךָ</p>
<p>5     וְעַל טוּבְךָ כִּי רַב סֶלָה יְבָרְכוּךָ</p>
<p>      אֲשֶׁר עָשִׂיתָ גְּדוֹלוֹת אֱלֹהִים מִי כָמֹֹֹֹכָה.</p>
</blockquote>
<blockquote>
<p>      צָרְכֵי יוֹם חֲסַרְתּוֹ וְחֹק טֶרֶף מְזוֹנַי</p>
<p>      וְיוֹם לֹא אֶמְצָאָהּ בוֹ שִׁקּוּיֵי לְפָנַי</p>
<p>      טוֹב עָשִׂיתָ עִם עַבְדְּךָ יְיָ.</p>
</blockquote>
<blockquote>
<p>10    חֱיוֹת נַפְשִׁי בְּעוֹדִי וְטוּבִי אֵין בְּיָדִי</p>
<p>      וְאִם אִיגַע לְהוֹעִיל וְלֹא יוֹעִיל מְאוֹדִי</p>
<p>      חַיִּים וָחֶסֶד עָשִׂיתָ עִמָּדִי.</p>
</blockquote>
<blockquote>
<p>      קָצַר אוֹנִי וְכֹחִי וּמִשְׁרָתִי נְקַלָּה</p>
<p>      וְיוֹם תַּגְדִּיל לְפִיךָ וְלֹא לְפִי הַפְּעוּלָּה</p>
<p>15    וּבְלִבֵּךְ עָשִׂיתָ אֶת כָּל הַגְּדֻוּלָּה.</p>
</blockquote>
<blockquote>
<p>      גּוֹיִם לְךָ וְאִיִּים יְיַחֵלוּ וִיְקַוּו</p>
<p>      וְגֹדֶל תַּעֲצוּמֶיךְ בְּאִיֵּיהֶם יְחַוּוּ</p>
<p>      כָּל גּוֹיִם אֲשֶׁר עָשִׂיתָ יָבוֹאוּ וְיִשְׁתַּחֲווּ.</p>
</blockquote>
<blockquote>
<p>      יְדוּעִים נַחֲלָתְךָ בְּצִלֵּךְ כִּסִּית</p>
<p>20   וְשׁוֹסֵיהֶם בְּטֶרֶם יְשׁוֹסוּם שָׁסִיתָ</p>
<p>      מִשְׁפָּט וּצְדָקָה בְּיַעֲקֹב אַתָּה עָשִׂיתָ.</p>
</blockquote>
<blockquote>
<p>      אֱמוּנָתְךָ וְגָדְלְךָ גְּלוּיִים לָעֵינַיִם</p>
<p>      וּמִי יוּכַל לְהַסְתִּיר מְאוֹר יוֹם בְּחָפְנַיִם</p>
<p>      אַתָּה עָשִׂיתָ אֶת הַשָּׁמַיִם.</p>
</blockquote>
<blockquote>
<p>25    תְּמוּנָתְךָ יְגַלּוּ פְּלָאִים הִפְלֵית</p>
<p>      וּבַעֲשׂוֹתְךָ פְּעָלִים עֲצוּמִים נַעֲלֵיתָ</p>
<p>      מַעֲשֶׂיךָ כֻּלָּם בְּחָכְמָה עָשִׂיתָ.</p>
</blockquote>
<blockquote>
</blockquote>
<p>כאן (קובץ 8) מופיעה תמונה שניתן לזהות בה מילים בכתב רש"י.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46837">https://benyehuda.org/read/46837</a></div></body>