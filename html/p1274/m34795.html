<h1>בַּשָּׁרָב</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>דְּמָמָה דְלוּקַת־פְּלָדוֹת רָבְצָה עַל הַשְּׁדֵמוֹת,</p>
<p>טְעוּנָה סֵבֶל־זֹהַר כָּרְעָה דֹם הַקָּמָה;</p>
<p>נִלְאֶה, נִלְאֵה־נֶפֶשׁ וַאֲכוּל אָבָק לָבָן</p>
<p>נַחְתִּי לִי בַּמִּשְׁעוֹל, פָּנַי לָאֲדָמָה.</p>
</blockquote>
<blockquote>
<p>שְׁבוּיַת־חַמָּה, חֲרֵבָה, כֻּלָּהּ מִתְעַלֶּפֶת</p>
<p>תַּחַת מַפַּל גֵּוִי שָׁתְקָה הָאֲדָמָה,</p>
<p>אַף אֲנִי הוּטַלְתִּי דוֹמֵם וּמִתְעַלֵּף,</p>
<p>רַק אֶת קִירוֹת לִבִּי קִרְקֵר אֵשׁ הַצָּמָא.</p>
</blockquote>
<blockquote>
<p>חוּטֵי־אֵשׁ נִמְתָּחִים, יוֹצְאִים מִנְּחִירָי,</p>
<p>נָגְעָה הַלֶּהָבָה, נִצְּתָה בִּי הַנְּשָׁמָה,</p>
<p>כֻּלִּי רַעְיוֹן נִלְהָב: לוּ יֵשׁ לִי מַאֲכֶלֶת</p>
<p>וְהִשְׁקֵיתִי עַתָּה דָּמִי הָאַדָמָה.</p>
</blockquote>
<blockquote>
</blockquote>
<p>תר"ע</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34795">https://benyehuda.org/read/34795</a></div></body>