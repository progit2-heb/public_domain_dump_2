<h1>מִתְגַּלְגֶּלֶת דִּמְעָה</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִתְגַּלְגֶּלֶת דִּמְעָה בָּעוֹלָם,</p>
<p>מִי שְׁפָכָהּ, מִי יַאַסְפֶנָּה?</p>
<p>נָפְחוּ בָהּ הָרוּחוֹת כֻּלָּם</p>
<p>וְלַהֲטָהּ לֹא פָּג עֲדֶנָּה.</p>
</blockquote>
<blockquote>
<p>מוֹסְדֵי תֵבֵל יִקְפְּאוּ בַקָּרָה,</p>
<p>נִשְׁמַת כָּל חַי תְּהִי לְשֵׂיבָה,</p>
<p>וְהִיא לֹא תַעֲמֹד מִסְּעָרָה,</p>
<p>לֹא תִשְׁתֹּק מִזַּעַף כְּאֵבָהּ.</p>
</blockquote>
<blockquote>
<p>הִתְגַּלְגְּלִי, הַדִּמְעָה, בָּעוֹלָם,</p>
<p>עַד אַפְסֵי אֶרֶץ הִתְגַּלְגְּלִי!</p>
<p>מַלְּאִי עַד פִּיהָ שְׁאוֹלָם,</p>
<p>וּבָךְ גַּם רְסִיס-עֵינִי שֶׁלִּי!</p>
</blockquote>
<p>תש"ז</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35681">https://benyehuda.org/read/35681</a></div></body>