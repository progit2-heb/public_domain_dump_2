<h1>סְתָו בָּאָרֶץ</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נֵעוֹר יָם מִמִּשְׂחַק קֵיצוֹ,</p>
<p>הִרְעִים פָּנָיו, הִזָּה קֶצֶף,</p>
<p>וְעַל פְּנֵי אַרְצֵנוּ שָׁלַח</p>
<p>רוּחַ סְתָו זוֹרֵעַ עֶצֶב.</p>
</blockquote>
<blockquote>
<p>אַךְ לְחִנָּם שִׁחֵת זַרְעוֹ:</p>
<p>לְאַרְצֵנוּ אַדְמַת פְּלָאִים —</p>
<p>יוֹרֶה רִאשׁוֹן יִתַּךְ עַלִּיז</p>
<p>וְעָלוּ פְּרָחִים מִן הַזְּרָעִים.</p>
</blockquote>
<blockquote>
<p>בַּעֲדִי יֶרֶק הַפַּרְדֵּסִים</p>
<p>יַעֲלֹס רָוֶה זְהַב תַּפּוּחִים,</p>
<p>וּמַחֲרֵשָׁה מִתְנוֹצֵצָה</p>
<p>תָּשִׂישׂ פַּלַּח שָׂדוֹת תְּחוּחִים.</p>
</blockquote>
<blockquote>
<p>רְעַשׁ וּקְצֹף וְהַשֵּׁב רוּחַ:</p>
<p>לְאַרְצֵנוּ עֶדְנַת עוֹלָם,</p>
<p>וִילָדֶיהָ פּוֹרְחִים עִמָּהּ</p>
<p>לְמִקְּטַנָּם וְעַד גְּדוֹלָם!</p>
</blockquote>
<p>תר"פ</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34880">https://benyehuda.org/read/34880</a></div></body>