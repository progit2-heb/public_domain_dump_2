<h1>כֹּה יַעַשׂ הָאָדָם</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כֹּה יַעַשׂ הָאָדָם: יְאַמֵּץ כַּף־יְמִינוֹ</p>
<p>לִפְתֹּחַ אֶגְרוֹף־שְׂמֹאלוֹ.</p>
<p>אוֹי לוֹ מִגְּבוּרָתוֹ, אוֹי לוֹ מֵחֻלְשָׁתוֹ:</p>
<p>אִם יְמִינוֹ תָּעֹז יֶחֱלַשׁ בִּשְׂמֹאלוֹ,</p>
<p>אִם שְׂמֹאלוֹ תַּעֲמֹד יֶחֱלַשׁ בִּימִינוֹ.</p>
<p>עַל כֵּן אָמַרְתִּי: אִם לֹא יוּכַל</p>
<p>הָאָדָם גְּבֹר עַל כָּל עַצְמוֹ,</p>
<p>טוֹב כִּי יִסְפֹּק שְׁתֵּי יָדָיו</p>
<p>וְיֵאָנֵק עַל הַחַיִּים תַּחַת הַשֶּׁמֶשׁ,</p>
<p>אֲשֶׁר אֵין נִיב לְצַעֲרָם הַיּוֹקֵד.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35089">https://benyehuda.org/read/35089</a></div></body>