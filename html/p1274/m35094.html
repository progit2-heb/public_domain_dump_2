<h1>בֵּינוֹת רוֹעִים אֱוִילִים</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בֵּינוֹת רוֹעִים אֱוִילִים</p>
<p>עֲלֵי מִרְעֶה חָרוּךְ</p>
<p>סוֹבֵב פּוֹעֶה טָלֶה יָתוֹם…</p>
<p>וְעָנִיתָ וְאָמַרְתָּ: בָּרוּךְ!</p>
<p>בָּרוּךְ נוֹתֵן לָאֱוִילִים</p>
<p>גֶּרֶשׁ־בָּר בַּפָּרוּר</p>
<p>וְגֵז מִטָּלֶה עָרֹם…</p>
<p>וְעָנִיתָ וְאָמַרְתָּ: אָרוּר</p>
<p>אָרוּר מוֹבִישׁ דֶּשֶׁא</p>
<p>וְטָלֶה דַרְכּוֹ שָׂרוּךְ</p>
<p>בֵּינוֹת רוֹעִים אֱוִילִים…</p>
<p>וְעָנִיתָ וְאָמַרְתָּ: בָּרוּךְ!</p>
<p>בָּרוּךְ – אָרוּר, אָרוּר – בָּרוּךְ,</p>
<p>הֵן בַּכֹּל הַנָּחָשׁ כָּרוּךְ.</p>
</blockquote>
<p>תרפ"ד</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35094">https://benyehuda.org/read/35094</a></div></body>