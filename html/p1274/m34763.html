<h1>גְּלִילִיָּה</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>צְנִיף הַחֶרְמוֹן הָפַךְ כָּחֹל,</p>
<p>הַכִּנֶּרֶת עוֹמְמָה,</p>
<p>אֹבֶה לַחֲשׁוֹת וְאֵינִי יָכֹל, –</p>
<p>גְּלִילִיָּה.</p>
</blockquote>
<blockquote>
<p>עַל הַכֵּפִים, בַּכִּנֶּרֶת,</p>
<p>רְְאִי הַלְּבָנָה נוֹצְצָה,</p>
<p>עַל דַּם לִבִּי הִיא מַזְהֶרֶת –</p>
<p>גְּלִילִיָּה.</p>
</blockquote>
<blockquote>
<p>מִמֶּרְחַקִּים, לָךְ הֵם זָרִים,</p>
<p>בָּאתִי נֶפֶשׁ דּוֹאֲבָה</p>
<p>וַתְּרַפְּאִינִי, בַּת הֶהָרִים –</p>
<p>גְּלִילִיָּה.</p>
</blockquote>
<blockquote>
<p>בֵּין הֶהָרִים, שֶׁהַתּוּגָה</p>
<p>עַל שֵׂיבָתָם חוֹפְפָה,</p>
<p>מָחֲתָה כְּאֵבִי יַד עֲנֻגָּה –</p>
<p>גְּלִילִיָּה.</p>
</blockquote>
<blockquote>
<p>לַטְּפִי שְׂעָרִי אַט וָדֹמִּי;</p>
<p>עַל לִבָּתֵךְ פּוֹעֲמָה</p>
<p>תְּנִינִי לַחֲלוֹם סוֹף חֲלוֹמִי –</p>
<p>גְּלִילִיָּה.</p>
</blockquote>
<p>תרע"ד</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34763">https://benyehuda.org/read/34763</a></div></body>