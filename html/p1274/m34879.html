<h1>רוּחַ יָם</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>לֹא רֵיחוֹת הַשָּׂדוֹת,</p>
<p>לֹא בָּשְׂמֵי הַכָּרִים,</p>
<p>לֹא אִוְשַׁת יְעָרוֹת,</p>
<p>לֹא קוֹל אַשְׁדוֹת הָרִים</p>
</blockquote>
<blockquote>
<p>בְּלִטּוּף כְּנָפֶיךָ,</p>
<p>בְּנִפְנוּף מַשָּׁבְךָ;</p>
<p>וּבְכָל זֹאת אֶחְמָדְךָ,</p>
<p>וּבְכָל זֹאת אֵהָבְךָ.</p>
</blockquote>
<blockquote>
<p>בְּלִטּוּף כְּנָפֶיךָ</p>
<p>רֹךְ קֶצֶף הַגַּלִּים,</p>
<p>בְּנִפְנוּף מַשָּׁבְךָ</p>
<p>קֹר רֵיחַ עַרְפַלִּים.</p>
</blockquote>
<blockquote>
<p>בְּנִפְנוּף כְּנָפֶיךָ</p>
<p>רֹן הֶמְיַת קוֹנְכִיּוֹת,</p>
<p>בְּלִטּוּף מַשָּׁבְךָ</p>
<p>נְעִים צְלִיל מַרְגָּלִיּוֹת.</p>
</blockquote>
<blockquote>
<p>הָהּ, רֹנָּה עַל אָזְנִי</p>
<p>שַׂחֲקָה עַל פָּנָי,</p>
<p>כִּי רִנַּת מִשְׂחָקְךָ</p>
<p>הִיא מִבְחַר עֲדָנָי!</p>
</blockquote>
<p>תר"פ</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34879">https://benyehuda.org/read/34879</a></div></body>