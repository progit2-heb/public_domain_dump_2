<h1>מִזְמוֹר לָרוּחוֹת עַל הַמָּיִם</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נִשְׁמַת הָאָדָם</p>
<p>מְשׁוּלָה לַמָּיִם:</p>
<p>מִשַּׁחַק יֵרֵדוּ,</p>
<p>לַשַׁחַק יֵרֹמוּ</p>
<p>וְשֵׁנִית לָאָרֶץ</p>
<p>רֶדֶת יְאֻלְּצוּ</p>
<p>בַּחֲלִיפוֹת נְצָחִים.</p>
</blockquote>
<blockquote>
<p>מֵרֹאשׁ חוֹמַת־צוּרִים</p>
<p>נִצָּבָה שָׁם יִזְרֹם</p>
<p>הַסִּלּוֹן הַטָּהוֹר,</p>
<p>וּנְעִימוֹת יִתְנַפֵּץ</p>
<p>בְּגַלֵּי עֲנָנִים</p>
<p>אֶל חֶלָקַת הַכֵּף,</p>
<p>וְנִשָּׂא בְּקַלּוּת</p>
<p>יָנוּד מְצָעֵף</p>
<p>רוֹעֵשׁ חֲרִישִׁית</p>
<p>אֱלֵי מְצוּלָה.</p>
<p>כֵּפִים יִנָּשְׂאוּ</p>
<p>אֶל מוּל הָאֶשֶׁד</p>
<p>וְזָעַף בְּקִצְפּוֹ</p>
<p>וְיָרַד מַדְרֵגוֹת</p>
<p>הַתְּהוֹמָה.</p>
</blockquote>
<blockquote>
<p>בְּשֶׁטַח אֲפִיקוֹ</p>
<p>יְהַלֵּךְ בְּשִׁפְלַת הַכָּר,</p>
<p>וּבְחֶלְקַת הַיְאוֹר</p>
<p>יָזוּנוּ פְנֵיהֶם</p>
<p>צְבָא הַכּוֹכָבִים.</p>
</blockquote>
<blockquote>
<p>אַךְ עוֹגֵב נָעִים</p>
<p>הָרוּחַ לַגָּל,</p>
<p>מִיסוֹדָם יְנַעֵר</p>
<p>מִשְׁבָּרִים מַקְצִיפִים.</p>
</blockquote>
<blockquote>
<p>נִשְׁמַת הָאָדָם,</p>
<p>מַה תִּדְמִי לַמָּיִם!</p>
<p>גּוֹרַל הָאָדָם,</p>
<p>מַה תִּשְׁוֶה לָרוּחַ!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39687">https://benyehuda.org/read/39687</a></div></body>