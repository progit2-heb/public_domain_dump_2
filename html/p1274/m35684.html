<h1>אוּקְרַיְנָה</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<p>[דוד הופשטין]</p>
<blockquote>
<p>לֹא גַג, לֹא קִירוֹת — וּסִפִּים בַּכֹּל,</p>
<p>וְרַגְלַיִם שׁוֹהוֹת נְכוֹנוֹת כְּבָר לִכְנִיסָה.</p>
<p>וּדְלָתוֹת תּוֹבֵלְנָה אוֹתִי הוֹבֵל וּסְחֹר,</p>
<p>דַּלְתוֹת-סְתָו, אֵד-טֹהַר אוֹתָן כִּסָּה.</p>
</blockquote>
<blockquote>
<p>אַהֲבָה נִעְנְעָה פֹּה עֲרִישַׂת רֹךְ…</p>
<p>מֵאוֹת מִשְׁכְּנוֹת עָשְׁנוּ פֹּה בִּדְמָמָה.</p>
<p>הֲנִצַּל מֶבָּט אֶחָד מִמָּקוֹם זֶה?</p>
<p>הֲיְשַׂחֲקוּ כֹּחוֹת שֶׁמִּפֹּה אֵי-שָׁמָּה?</p>
</blockquote>
<blockquote>
<p>מַה יִתֶּן לִי הַטֹּהַר זֶה הַזַּךְ,</p>
<p>הַנִּגָּר גַם בִּבְקִיעֵי הֶחֳרָבוֹת?</p>
<p>וּמַה יָּפִיץ מֵהַזְכָּרוֹת מָרוֹת</p>
<p>זוֹרְעִי (עֲדֶן הַיְחִידִי) — רוּחַ הָעֲרָבוֹת?…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35684">https://benyehuda.org/read/35684</a></div></body>