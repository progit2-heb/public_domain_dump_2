<h1>רַעְיוֹנוֹת לוֹהֲטִים</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רַעְיוֹנוֹת לוֹהֲטִים</p>
<p>כְּאַלְמֻגִּים גְּדוֹלִִים,</p>
<p>כִּפְרָחִים חוֹלִים,</p>
<p>טַרְפֵיהֶם מַטִּים</p>
<p>וּבְלַהֲטָם מַבְעִירִים</p>
<p>עֲזוּבַת הַנִּירִים</p>
<p>בְּעַרְבַת הַמִּזְרָח!</p>
<p>לָכֶם קָרָא רוּחִי</p>
<p>יוֹמָם וְהָגָה,</p>
<p>לָכֶם נָדַד מְנוּחִי</p>
<p>בְּלֵילוֹת־הַדְּאָגָה –</p>
<p>עַתָּה אָשִׂישׂ עַל קְהַלְכֶם</p>
<p>וְאֹדֶם רַעַלְכֶם</p>
<p>מִקָּרוֹב לִי יִזְרָח.</p>
<p>פְּרוּ וּרְבוּ וְכַסּוּ</p>
<p>אַגְמֵי־נַפְשִׁי הַקָּרִים,</p>
<p>בִּיקֹד אֶשְׁכֶם יִמַּסּוּ</p>
<p>הַנְּכָאִים הַצְּרוּרִים</p>
<p>וְעָלוּ כִּשְׁאָגָה לָרוּם.</p>
<p>בּוֹאוּ עִם רוּחַ הַקָּדִים</p>
<p>וִהְיִיתֶם לַאֲחָדִים</p>
<p>עִמִּי וְעִם הַיְקוּם!</p>
</blockquote>
<p>תרע"ו</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34767">https://benyehuda.org/read/34767</a></div></body>