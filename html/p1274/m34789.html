<h1>תְּמוֹל נִתְקְלָה הַחַמָּה...</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>תְּמוֹל נִתְקְלָה הַחַמָּה בִּנְטוֹתָהּ לִשְׁקֹעַ</p>
<p>בָּעֵץ וּבָעֳפָאָיו,</p>
<p>וַתְּשַׁבֵּר כּוֹס־גָּבִישׁ עַל נוֹפוֹ הַיָּרֹק,</p>
<p>וַתְּצַף אוֹתוֹ זָהָב.</p>
</blockquote>
<blockquote>
<p>תְּמוֹל נִתְקְלָה הַחַמָּה בִּנְטוֹתָהּ לִשְׁקֹעַ</p>
<p>בְּעָב בְּהִיר־גַּפָּיִם,</p>
<p>וַתִּשְׁפֹּךְ מְלֹא קִיתוֹן שֶׁל תּוֹלָע עַל רֹאשׁוֹ</p>
<p>עִם שִׁפְעַת קַרְנָיִם.</p>
</blockquote>
<blockquote>
<p>תְּמוֹל נִשְׁפַּךְ הַזֹּהַר עַל גַּבְנוּן הַגִּבְעָה</p>
<p>וַיִּרְמֹז: תָּפְשֵׂנִי!</p>
<p>וַתִּשֹּׁר אָז קֶרֶן מִשְּׁקִיעַת הַחַמָּה —</p>
<p>וַתַּצֶּת אֶת עֵינִי…</p>
</blockquote>
<p>תרס"ח</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34789">https://benyehuda.org/read/34789</a></div></body>