<h1>תֵּבֵל טוֹבַעַת בְּדָם וּבְדֶמַע</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>תֵּבֵל טוֹבַעַת בְּדָם וּבְדֶמַע,</p>
<p>וְעַל סְבִיבַי אֵין בּוֹכֶה;</p>
<p>גַּם בִּזְעֹק הַגָּרוֹן</p>
<p>וְהַפֶּה בְּקוֹל גָּדוֹל מוֹחֶה,</p>
<p>אֵין כְּאֵב, אֵין חָרוֹן,</p>
<p>וּבָעַיִן לֹא יִגְאֶה מָה —</p>
<p>אֵין אִישׁ בּוֹכֶה.</p>
</blockquote>
<blockquote>
<p>מְקוֹר הַלֵּב חָרַב,</p>
<p>וְכָל רֹאשׁ</p>
<p>הֲגִיג תּוֹלַעַת יַחֲרשׁ:</p>
<p>רַק אֵלַי הָרָע אַל נָא יִקְרַב,</p>
<p>רַק אֲנִי בַּל אֶמָּחֶה! —</p>
<p>אֵין אִישׁ בּוֹכֶה.</p>
</blockquote>
<blockquote>
<p>חֻלְּלָה אָחוֹת וְאָח חֻנַּק,</p>
<p>לַבּוֹר הָשְׁלַךְ עוֹד חַי הָאָב,</p>
<p>וְרוּחַ אֵם עֻוְּעָה בְּצוֹק רָעָב,</p>
<p>אֵין דֹּם נֶאֱנָק</p>
</blockquote>
<blockquote>
<p>וְאֵין שׁוֹאֵל <strong>נַפְשׁוֹ</strong> עַד מָה —</p>
</blockquote>
<blockquote>
<p>אֵין עַיִן אֲשֶׁר תִּדְמָע.</p>
</blockquote>
<blockquote>
<p>וְלֹא אֵדַע לְמִי אֵילִיל,</p>
<p>לְמִי אֶסְפֹּד בְּחִיל:</p>
<p>לַנּוֹפְלִים מִדְּחִי אֶל דֶּחִי,</p>
<p>אוֹ לַאֲשֶׁר נָשׁוּ הַבֶּכִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35674">https://benyehuda.org/read/35674</a></div></body>