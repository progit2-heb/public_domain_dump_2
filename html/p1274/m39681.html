<h1>שִׁיר הַסִּיסִים בְּרוֹדוֹס</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
</blockquote>
<blockquote>
<p>הַסִּיסִים, הַסִּיסִים,</p>
<p>רְאוּ, שֵׁנִית הוֹפִיעוּ,</p>
<p>עִמָּהֶם הַיָּמִים</p>
<p>הַחֲמוּדִים לָאָבִיב.</p>
<p>מַה תַּלְבִּין הַבֶּטֶן,</p>
<p>גַּבֵּיהֶם מַשְׁחִירִים!</p>
<p>מִבַּיִת רַב־שֶׁפַע</p>
<p>הוֹצִיאוּ פַּת־סֹלֶת,</p>
<p>גַּם קַלְתָּה שֶׁל גְּבִינָה</p>
<p>וְיַיִן בִּגְבִיעוֹן,</p>
<p>הַסִּיסִים יְקַבְּלוּ</p>
<p>גַּם חַלָּה שֶׁל בֵּיצִים!</p>
</blockquote>
<blockquote>
<p>הַנְקַבֵּל פֹּה מְאוּמָה?</p>
<p>אוֹ יֹאמְרוּ: הִסְתַּלְּקוּ?</p>
<p>אִם תִּתֵּן וְטוֹב לְךְ,</p>
<p>הַסִּיסִים לֹא יַרְפּוּ.</p>
<p>הַדֶּלֶת נַסִּיעָה</p>
<p>עִם אַמּוֹת הַסִּפִּים,</p>
<p>עֲקֶרֶת הַבַּיִת</p>
<p>נַצְפִּינָה, לֹא תִמְצָא.</p>
<p>הִיא קְטַנָּה וְנָאוָה,</p>
<p>לֹא יִכְבַּד לְשֵׂאתָהּ.</p>
<p>אֶפֶס כִּי תוֹצִיא –</p>
<p>מִמִּבְחָר הוֹצִיאָה.</p>
</blockquote>
<blockquote>
<p>פְּתַח נָא לַסִּיסִים!</p>
<p>פְּתַח נָא הַדֶּלֶת!</p>
<p>לֹא זְקֵנִים רַטְנָנִים,</p>
<p>כִּי יְלָדִים אֲנָחְנוּ.</p>
</blockquote>
<blockquote>
</blockquote>
<div class="footnotes">
<hr/>
<ol>
<li id="fn:1">
<p>מנהג היה ברודוס, כי בחג האביב היו תינוקות מתחפשים  ומחזירים על הפתחים, ידם אוחזת בסנונית והזמר העממי הזה בפיהם. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39681">https://benyehuda.org/read/39681</a></div></body>