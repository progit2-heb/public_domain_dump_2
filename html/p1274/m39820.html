<h1>אַשְׁרֵי הָאִישׁ</h1>
אלכסנדר פופ / אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אַשְׁרֵי הָאִישׁ אֲשֶׁר יִתְאַו</p>
<p>מַעֲנִית שָׂדֶה, נַחֲלַת אָבוֹת,</p>
<p>וְהוֹן יֹאמַר אִם יִשְׁאַף רוּחַ</p>
<p>עַל אַדְמָתוֹ.</p>
</blockquote>
<blockquote>
<p>עֲטִינָיו מָלְאוּ חָלָב, שְׂדוֹתָיו בָּר;</p>
<p>צֹאנוֹ לוֹ לְבוּשׁ יָכִינוּ;</p>
<p>עֵצָיו בַּקַּיִץ יִתְּנוּ לוֹ צֵל,</p>
<p>בַּחֹרֶף אֵשׁ.</p>
</blockquote>
<blockquote>
<p>אַשְׁרֵי הָאִישׁ יִמְצָא בְּלִי מֵשִׂים</p>
<p>שָׁעוֹת, יָמִים, שָׁנִים, וְחָלַף דֹּם</p>
<p>בְּבַרְיות גּוּף וּבְשַׁלְוַת רוּחַ</p>
<p>יוֹמוֹ שָׁלוֹם.</p>
</blockquote>
<blockquote>
<p>שְׁנָתוֹ תִמְתַּק בַּלֵּיל; עָמָל וָנֹפֶשׁ</p>
<p>עֹרְבוּ יַחְדָּו, מְנוּחָה נַעֵמָה,</p>
<p>וְתֹם, אֲשֶׁר יִיף עֵת יְחֻבַּר</p>
<p>עִם מַחֲשָׁבָה.</p>
</blockquote>
<blockquote>
<p>לוּ כֹה אֶחְיֶה, לֹא נִרְאֶה וְלֹא נוֹדָע;</p>
<p>לוֹ כֹה אָמוּת בְּלֹא קִינָה;</p>
<p>אֶחֱמַק מֵעוֹלָם זֶה, וְאֶבֶן לֹא תַגִּיד</p>
<p>מְקוֹם מְנוּחָתִי.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39820">https://benyehuda.org/read/39820</a></div></body>