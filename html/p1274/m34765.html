<h1>בְּזֹהַר בֹּקֶר</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בְּזֹהַר בֹּקֶר נֶעֱלָס קוֹפְאִים דְּקָלִים גּבוֹהִים.</p>
<p>עַַל הַיָּם הַנּוֹצֵץ שְׁנֵי מִּפְרָשִׁים שׁוֹהִים.</p>
</blockquote>
<blockquote>
<p>כִּתְמֵי אֹדֶם־לֹבֶן שְׁפוּכִים – דְּמוּת הַבָּתִּים.</p>
<p>בְּגָבְהֵי תְכֵלֶת שְׁקּופִים עוּלֵי־עָבִים שָׁטִים.</p>
</blockquote>
<blockquote>
<p>צְלָלִים חִוְּרִים־חַמִּים חוֹלְפִים עַל הַתְּבוּאָה,</p>
<p>בַּעֲרוּגָה חוֹלְמָה חֲבַצֶּלֶת צְנוּעָה.</p>
</blockquote>
<blockquote>
<p>אֲצִיל־בְּרוֹשִׁים רַעֲנָן, רַךְ וְגֵא־הַקּוֹמָה,</p>
<p>עוֹמֵד וּמְהַרְהֵר: מִי הוּא נְסִיךְ חֲלוֹמָה?</p>
</blockquote>
<blockquote>
<p>הוּא? לֹא הוּא? וְלָמָה מַרְאָה כָּכָה עָצוּב? – –</p>
<p>וְאֶת שׁוֹק הַצְּנוּעָה נוֹשֵׁק סִרְפָּד חָצוּף.</p>
</blockquote>
<p>תרע"ו</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34765">https://benyehuda.org/read/34765</a></div></body>