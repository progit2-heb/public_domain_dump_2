<h1>הַחוֹלֶֶֶֶֶֶֶה</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רַךְ וְשָׁלֵו אֶתְבּוֹנֵן</p>
<p>בְּלִבְנַת יָדִי הַשְּׁפוּכָה</p>
<p>בֵּין צִלְלֵי הַסָּדִין;</p>
<p>דָּמִי מְשַׂחֵק וְרוֹנֵן</p>
<p>בִּשְׁאֵרִי הֶעָדִין,</p>
<p>כְָּאשֶׁר בְּמַעֲטֵה הַמְּנוּחָה.</p>
</blockquote>
<blockquote>
<p>מַשַּׁב־רוּחַ בְּלִי חָשָׂךְ</p>
<p>יָנַע אֶל מוּל מִשְׁכָּבִי</p>
<p>זֹךְ טְלוּלֵי נַרְקִיסִים;</p>
<p>צִלְצוּל טַבְּעֹות הַמָּסָךְ</p>
<p>וְרַעַד הָרְסִיסִים</p>
<p>יַרְטִיטוּ עֲנֻגּוֹת לּבָבִי.</p>
</blockquote>
<blockquote>
<p>פִּתְאֹם קָם חַדְרִי לִתְמֹהַּ:</p>
<p>דָּמְמָה רוּחַ עַד שׁוּבָה,</p>
<p>כְּנַף הַמָּסָךְ נִגְרָרָה,</p>
<p>פְּרָחִים עָמְדוּ מִנּוֹעַ;</p>
<p>וְנַפְשִׁי נִכְמָרָה</p>
<p>לְצַעֲדֵךְ הַקָּרֵב, אֲהוּבָה!</p>
</blockquote>
<p>תר"פ</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34783">https://benyehuda.org/read/34783</a></div></body>