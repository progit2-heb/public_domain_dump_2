<h1>שִׁקְטִי, נַפְשִׁי!</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שִׁקְטִי, נַפְשִׁי, לְמַַעְיָנֵךְ,</p>
<p>שֶׁבַע תִּחְיִי מֵחֻרְבָּנֵךְ,</p>
<p>וְאִם גַם יַכֵּךְ שֶׁמֶשׁ־שְׂרֵפָה</p>
<p>אַמְּצִי כְּנָפֵךְ הָעֲיֵפָה, –</p>
<p>שִׁקְטִי, נַפְשִׁי, לְמַעְיָנֵךְ.</p>
</blockquote>
<blockquote>
<p>לָמָּה תֶּהֱמִי מִצִּמְאָה?</p>
<p>עוֹד בְּעָמְקֵךְ נוֹתְרָה דִמְעָה,</p>
<p>וּבְעֵת־פֶֶּלֶא לְחַיַּיִךְ</p>
<p>וְעָלְתָה פִּתְאֹם עַל גְּדוֹתַיִךְ,–</p>
<p>לָמָּה תֶּהֱמִי מִצִּמְאָה?</p>
</blockquote>
<blockquote>
<p>שִׁקְטִי, נַפְשִׁי, לְמַעְיָנֵךְ,</p>
<p>עוֹד תָּרֹנִי עַד אָבְדָנֵךְ.</p>
<p>שִׁמְרִי עֹז לְעֵת בַּצָּרָה</p>
<p>וַעֲנָוָה בְּיוֹם תִּפְאָרָה, –</p>
<p>שִׁקְטִי, נַפְשִׁי, לְמַעְיָנֵךְ.</p>
</blockquote>
<p>תר"פ</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34782">https://benyehuda.org/read/34782</a></div></body>