<h1>אוֹי לָנוּ מִמַּה שֶּׁרָאִינוּ בַּחֶלֶד</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אוֹי לָנוּ מִמַּה שֶּׁרָאִינוּ בַּחֶלֶד</p>
<p>אוֹי לָנוּ מִמַּה שֶׁשָּׁמָעְנוּ.</p>
<p>לֹא יָשׁוּב וְרָפָא עוֹד לָעַיִן רָאָתָה,</p>
<p>לֹא יָשׁוּב וְרָפָא לָאֹזֶן שָׁמָעָה!</p>
<p>פַּעֲמַיִם קָמָה צָרָה לְדוֹרֵנוּ,</p>
<p>פַּעֲמַיִם נָטוּ רַגְלֵינוּ לִמְעֹד,</p>
<p>וְהָאַחֲרוֹנָה הִכְבִּידָה מְאֹד.</p>
</blockquote>
<blockquote>
<p>כָּל יָמֵינוּ לְגוֹרַל עַמֵּנוּ חָרָדְנוּ:</p>
<p>צַדְנוּ כָּל רֶמֶז אוֹרָה,</p>
<p>לָכַדְנוּ כָּל הֶגֶה בְּשׂוֹרָה,</p>
<p>יוֹמָם וָלַיְלָה צָפִינוּ, הֶאֱזַנּוּ.</p>
<p>גַּם עֵת לֹא הֶאֱמַנּוּ — הֶאֱמַנּוּ.</p>
<p>נְבִיאִים הָיִינוּ בְּעַל כָּרְחֵנוּ,</p>
<p>וְגוֹרָל נְבִיאִים הָיָה גוֹרָלֵנוּ:</p>
<p>אֵלֶּה צָוְחוּ וְדָאָבוּ,</p>
<p>אֵלֶּה לֹא שָׁמְעוּ וְנֶחֱרָבוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35673">https://benyehuda.org/read/35673</a></div></body>