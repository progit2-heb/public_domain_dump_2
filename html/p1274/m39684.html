<h1>גַּנִּימֶד</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>בְּזִיו הַבֹּקֶר</p>
<p>מַה סָּבִיב תְּלַהֲטֵנִי,</p>
<p>אָבִיב, הָאָהוּב!</p>
<p>בְּעֶדְנַת אַהֲבָה מַאֲלִיפָה</p>
<p>יִלָּחֵץ אֶל לִבִּי</p>
<p>רֶגֶשׁ הַקֹּדֶשׁ</p>
<p>שֶׁל חֻמֵּךְ הַנִּצְחִי,</p>
<p>יְפַת אֵין הַסּוֹף!</p>
</blockquote>
<blockquote>
<p>לוּ תָפְשֵׂךְ יָכֹלְתִּי</p>
<p>בִּזְרֹעַ זֶה!</p>
</blockquote>
<blockquote>
<p>הָהּ, עֲלֵי חָזֵךְ</p>
<p>אֶשְׁכְּבָה, אֶתְעַטָּף!</p>
<p>וְדִשְׁאֵךְ, פְּרָחַיִךְ</p>
<p>אֶל לִבִּי יִפְרֹצוּ.</p>
<p>יְקוֹד הַצָּמָא אֲשֶׁר</p>
<p>בְּחָזִי תְּצַנֵּן,</p>
<p>נְעִים רוּחוֹת הַבֹּקֶר!</p>
<p>הַזָּמִיר לִי יִקְרָא</p>
<p>בְּאַהֲבָה מֵעֵמֶק עֲרָפֶל.</p>
</blockquote>
<blockquote>
<p>הִנְנִי, הִנְנִי!</p>
<p>אָנָה? הוֹי, אָנָה?</p>
</blockquote>
<blockquote>
<p>אֶל עָל! כֹּל שׁוֹאֵף אֶל עָל.</p>
<p>הֶעָבִים יְרַחֲפוּ לְמַטָּה,</p>
<p>הֶעָבִים יִשַּׁחוּ</p>
<p>לָאַהֲבָה הַכּוֹסֶפֶת.</p>
<p>לִי! לִי!</p>
<p>בְּתוֹךְ חֵיקְכֶם</p>
<p>לְמַעְלָה!</p>
<p>בְּחָבְקִי אֵחָבֵק!</p>
<p>אֶל עָל, אֶל לִבֶּךָ,</p>
<p>אָב אוֹהֵב כֹּל!</p>
</blockquote>
<div class="footnotes">
<hr/>
<ol>
<li id="fn:1">
<p>במיתולוגיה היונית: נסיך
טרויה, אהוּבו של זֶוְס, לקחוֹ ממרעה עדריו אליו, אל מכון שבתו <a class="reversefootnote" href="#fnref:1" title="return to body"> ↩</a></p>
<blockquote>
<p>באולימפּוֹס.</p>
</blockquote>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39684">https://benyehuda.org/read/39684</a></div></body>