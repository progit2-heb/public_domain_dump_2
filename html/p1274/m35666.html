<h1>בְּדִידוּת</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כְּשַׂכִּין רוּחַ הָאָדָם לָאָדָם,</p>
<p>כָּל פְּגִיעָה תָּזִיב דָּם,</p>
<p>וְהַבָּשָׂר תָּמִיד צְמֵא אַהֲבָה —</p>
<p>אֵיךְ יִשְׁתֶּה וְרָוָה?</p>
</blockquote>
<blockquote>
<p>הַיּוֹם שַׂחְנוּ עַל חַיֵּי-נְשָׁמוֹת</p>
<p>וַנְּשׁוֹטֵט בַּאֲוִיר רָמוֹת,</p>
<p>טָהוֹר פָּעַם הַלֵּב בֶּחָזֶה —</p>
<p>אַךְ לֹא קָרַבְנוּ זֶה אֶל זֶה.</p>
</blockquote>
<blockquote>
<p>נוֹאַשְׁתִּי מִמְצֹא רֵעַ וְעָמִית,</p>
<p>כָּל מַגָּע מַשֶּׁהוּ בִּי יָמִית;</p>
<p>עוֹד מְעַט וּבִקְצֵה אֶרֶץ-נֹד</p>
<p>אֶצְנַח, וּבְיָדִי פֶּרַח-הַבְּדוֹד.</p>
</blockquote>
<blockquote>
<p>אַךְ יָדַעְתִּי: מֵעֵבֶר לַגְּבוּל</p>
<p>לַנְּשָׁמוֹת נָכוֹן זְבוּל,</p>
<p>שָׁם בְּאֵין בָּשָׂר וּבְאֵין צָמָא</p>
<p>תַּעֲרֹג נְשָׁמָה אֶל נְשָׁמָה.</p>
</blockquote>
<blockquote>
<p>הָרוּחַ לְרֵיחַ נֶאֱצָל יֵהָפַךְ,</p>
<p>בַּחֲקַל תַּפּוּחִים יְפַךְ,</p>
<p>יָשׁוּט כִּשְׂחוֹק עָרֹם בְּלִי פֶה</p>
<p>לִמְצֹא אֶת אָחִיו הַיָּפֶה.</p>
</blockquote>
<p>תרצ"ג</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35666">https://benyehuda.org/read/35666</a></div></body>