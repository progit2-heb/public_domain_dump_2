<h1>מִן הָעֹמֶק</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִן הָעֹמֶק עוֹלִים קוֹלוֹת,</p>
<p>מִסּוֹף עָמְקִי בּוֹקְעִים קוֹלוֹת:</p>
<p>”לֵךְ בִּקְטַנוֹת, אָדָם יָחִיד,</p>
<p>יִשְׁגוּ עַזֵּי־רֹב בִּגְדוֹלוֹת!"</p>
</blockquote>
<blockquote>
<p>מֵעֲלִיַּת־מַחְשְׁבוֹתַי</p>
<p>אֶשְׁמַע כְּמוֹ לְחִישׁוֹת חוֹלוֹת:</p>
<p>"לֵךְ בִּקְטַנּוֹת, אָדָם רָפֶה,</p>
<p>יִתְעוּ קָרֵי־אוֹן בִּגְדוֹלוֹת!"</p>
</blockquote>
<blockquote>
<p>וּמִסְּבִיבִי בַּאֲשֶׁר אַבִּיט</p>
<p>עֵינֵי יַלְדָּה עָלַי שׁוֹלוֹת:</p>
<p>״לֵךְ בִּקְטַנּוֹת, אַבָּא אוֹהֵב,</p>
<p>יְבַקְּשׁוּ זָרֵי־חַיִּים גְּדוֹלוֹת!"</p>
</blockquote>
<p>תרע"ט</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34778">https://benyehuda.org/read/34778</a></div></body>