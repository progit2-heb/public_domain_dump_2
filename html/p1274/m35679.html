<h1>יִתְגַּדַּל!</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נִשְׁאַרְתָּ מְעַט מֵהַרְבֵּה,</p>
<p>הָעָם חֲתַן הַדָּמִים,</p>
<p>אַךְ עוֹד תִּפְרֶה וְתִרְבֶּה,</p>
<p>עוֹד תֵּדַע גַּם שִׂמְחָה —</p>
<p>יִתְגַּדַּל וְיִתְקַדַּשׁ שִׁמְךָ</p>
<p>לְעוֹלְמֵי עוֹלָמִים!</p>
</blockquote>
<blockquote>
<p>אַחֲרֵי כָּל עֻנּוֹתְךָ</p>
<p>וּשְׁתוֹתְךָ כָּל הַזְּעָמִים,</p>
<p>רֶגֶשׁ בָּא מַלְּאוֹתְךָ:</p>
<p>גְּאוֹן מוֹגֶיךָ נִמְחָה —</p>
<p>יִתְגַּדַּל וְיִתְקַדַּשׁ שִׁמְךָ</p>
<p>לְעוֹלְמֵי עוֹלָמִים!</p>
</blockquote>
<blockquote>
<p>כְּתֹם שְׁנוֹת אֶבְלְךָ</p>
<p>תִּרְאֶה חֶמְדַּת הַיָּמִים,</p>
<p>עוֹד תִּשְׁמַע: "שֶׁב-לְךָ</p>
<p>שַׁאֲנָן, כִּי אֲנִי עִמְּךָ…" —</p>
<p>יִתְגַּדַּל וְיִתְקַדַּשׁ שִׁמְךָ</p>
<p>לְעוֹלְמֵי עוֹלָמִים!</p>
</blockquote>
<p>מנחם אב תש"ה</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/35679">https://benyehuda.org/read/35679</a></div></body>