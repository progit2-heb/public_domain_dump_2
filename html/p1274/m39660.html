<h1>[בַּבַּא נַנַק, 1469–1538]</h1>
אשר ברש
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<p><strong>א</strong></p>
<blockquote>
<p>מַה לַּדָּג תַּכְלִית מְצוּלַת הַיָּם</p>
<p>וְלַצִּפּוֹר מָה רוּם רָקִיעַ?</p>
<p>הַסֶּלַע לֹא יִקְפָּא בַּקֹּר</p>
<p>וְהַסָּרִיס לֹא יֵדַע אַהֲבָה.</p>
<p>אִם מָשַׁחְתָּ כֶּלֶב בְּצַנְדָּל</p>
<p>וְנִשְׁאַר מַה שֶׁהָיָה:</p>
<p>וְאִם נִמְשַׁח עוֹדוֹ כֶּלֶב.</p>
</blockquote>
<blockquote>
<p>כִּי תֹאבֶה אַלֵּף אֶת הַחֵרֵשׁ,</p>
<p>אַל תִּקְרָא לוֹ כְּתָבֵי־הַקֹּדֶשׁ:</p>
<p>אַלְלַי, לֹא יִשְׁמַע קוֹלֶךָ.</p>
</blockquote>
<blockquote>
<p>אִם לִפְנֵי עִוֵּר תִּתֵּן נֵר</p>
<p>וְעוֹד חֲמִשָּׁה תּוֹסִיף – לֹא יִרְאֵם.</p>
<p>זָהָב טָהוֹר תִּזְרֶה לָעֵדֶר,</p>
<p>הַבְּהֵמָה תּוֹסִיף לַחֵךְ עָפָר.</p>
</blockquote>
<blockquote>
<p>נַנַּק אוֹמֵר:</p>
<p>זֶה דֶרֶךְ הַכְּסִילִים,</p>
<p>שָׁוְא תְּשַׁחֵת דְּבָרְךָ אֲלֵיהֶם.</p>
</blockquote>
<p><strong>ב</strong></p>
<blockquote>
<p>הַקְֶשֶׁר קָשְׁרוּ הַחַיִּים</p>
<p>נִתַּק לְפִי חָרֶב.</p>
<p>קוּמָה, קוּמָה! זְמַנְּךָ עָבָר!</p>
</blockquote>
<blockquote>
<p>גִּיל וְיָגוֹן לֹא יָרִיעַ, לֹא יָחִיל.</p>
<p>הַמָּוֶת נָשָׂא שְׁלָלוֹ בְּצִפָּרְנָיו.</p>
<p>קוּמָה, קוּמָה! זְמַנְּךָ עָבָר!</p>
</blockquote>
<blockquote>
<p>לֹא־נִשְׁמָע וְלֹא־נִרְאֶה</p>
<p>יָבֹא לִקְצֹר קְצִירוֹ,</p>
<p>בִּרְצוֹת הָאֵל,</p>
<p>בַּשָּׂדֶה לְעֵת הָאָסִיף.</p>
</blockquote>
<blockquote>
<p>אֵין צְלִיל צָלוּל לְמַגָּלוֹ,</p>
<p>אֵין רֹן שָׁלֵו לְמַגָּלוֹ –</p>
<p>הַכֹּל נָפֹל יִפְּלוּ,</p>
<p>הָהּ נַנַּק,</p>
<p>בִּרְצוֹת שַׁדַּי.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/39660">https://benyehuda.org/read/39660</a></div></body>