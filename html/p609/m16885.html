<h1>[מַרְבַד זָהָב אֶחָד פָּרוּשׂ]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מַרְבַד זָהָב אֶחָד פָּרוּשׂ</p>
<p>הַרְחֵק שָׁם לִפְאַת מִזְרָחָה;</p>
<p>כָּל־הַזָּהָב בָּא הַיָּמָּה</p>
<p>וְכָל־הַשְּׁבִיל – לְהֵיכַל בְּרָכָה.</p>
<p>שְׁבִילֵי מַיִם עוֹלִים בֶּטַח</p>
<p>הַס הַיָּם וְאַיִן רֹגַע;</p>
<p>מִי הָאִישׁ, כִּי יִרְהַב לֶכֶת</p>
<p>שְׁכוּר הַלֵּיל וּשְׁטוּף הַנֹּגָהּ.</p>
<p>רָעַד פִּתְאֹם שְׁבִיל הַזָּהָב,</p>
<p>רֶגֶל קַלָּה דָרְכָה עָלָיו;</p>
<p>שְׁלוּבֵי זְרוֹעַ נִצְעַד יַחְדָּו</p>
<p>אֶל הַמֶּרְחָק, אֶל הֵיכָלָיו.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16885">https://benyehuda.org/read/16885</a></div></body>