<h1>[אֲהַבְתִּיךְ...]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲהַבְתִּיךְ…</p>
<p>וְאֶת סוֹד יֵשׁוּתֵךְ</p>
<p>נִכְנַסְתִּי לְבַקֵּשׁ בִּטְרַקְלִין, וּלְטַלְלֵי פִיךְ</p>
<p>אֲנִי צָמֵא וּלְטָהֳרַת דְּמוּתֵךְ.</p>
<p>וְאֶל מִי אֲדַמֵּךְ,</p>
<p>וְאֵי פִּנַּת אוֹרֵךְ, מִמֶּנּוּ חֻצָּבְתְּ?</p>
<p>אֵלֵךְ לְבַקְּשֵׁךְ בִּדְבִירוֹ שֶׁל עַמֵּךְ,</p>
<p>אֲשֶׁר אָהַבְתִּי וַאֲשֶׁר אָהָבְתְּ.</p>
<p>וְאִם הַשָּׁמַיְמָה עָלִית —</p>
<p>שׁוּבִי</p>
<p>לִהְיוֹת, אֶת אֲשֶׁר הָיִית</p>
<p>לִי: דְּמוּת עַמִּי וּכְרוּבִי.</p>
<p>וְעַל סַף הַטְּרַקְלִין יֵשׁ אֶבֶן, עִם שְׁקִיעַת</p>
<p>הַיּוֹם אֲנִי בָּא, וְעַל הָאֶבֶן הַזֹּאת</p>
<p>אֶשְׁכַּב וְאֶחְלֹם תְּחִיָּתֵךְ, שֶׁהִיא לִתְחִיַּת</p>
<p>עַמִּי הָאוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16816">https://benyehuda.org/read/16816</a></div></body>