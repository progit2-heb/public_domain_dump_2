<h1>גָּזַרְתִּי</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>גָּזַרְתִּי עַל פִּי מִדַּבֵּר וְעַל עֵינִי מִדְּמֹעַ</p>
<p>וְעַל לִבִּי מִתְּמֹהַּ,</p>
<p>כִּי נִגְלָה לִי סוֹד מִלִּפְנַי וְלִפְנִים,</p>
<p>מִמִּקְדָּשִׁים הֲרוּסִים וְנִבְנִים.</p>
<p>כִּי תִכַּנְתִּי רוּחִי הַנִּסְעָרָה</p>
<p>הַמִּתְלַבֶּטֶת בְּסוּגָרָהּ,</p>
<p>מַמְרִיאָה לִמְרוֹמִים</p>
<p>וְשׁוֹקַעַת תְּהוֹמִים</p>
<p>וּבִלְבַד לְשַׁכֵּךְ הַדָּם הָרוֹתֵחַ.</p>
<p>עַל עַצְמִי דִין קָשֶׁה אֲנִי מוֹתֵחַ:</p>
<p>נִכְנָע וּמִתְמָרֵד,</p>
<p>מְקַשֵּׁר הַנִּפְרָד וְהַמְקֻשָּׁר מְפָרֵד.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16686">https://benyehuda.org/read/16686</a></div></body>