<h1>[הָיִית לִי לְסֵפֶר יְצִירָה]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הָיִית לִי לְסֵפֶר יְצִירָה</p>
<p>וְלִבֵּךְ – מַטְמוֹנִים נִסְתָּרִים;</p>
<p>פָּתַחְתִּי אֶת סִפְרֵךְ מִיִּרְאָה</p>
<p>וְגַם מֵאַהֲבָתִי הַדְּבָרִים.</p>
<p>וָאֵרֶא קֳדָשַׁיִךְ הַגְּנוּזִים</p>
<p>בְּמַחֲבֵא זָוִיּוֹת הֲדָרֵךְ;</p>
<p>הוֹ כַּמָּה עֲנִיִּים הַחֲרוּזִים</p>
<p>לְהַלֵּל, לְהַלֵּל וּלְבָרֵךְ.</p>
<p>וּבְלֵילֵי הַסְּתָו הָאֲרֻכִּים</p>
<p>מִתְעַטֵּף אָנֹכִי בִּגְּוִילִים</p>
<p>וְשׁוֹתֶה בַצָּמָא הַפְּסוּקִים</p>
<p>וּמִדַּבֵּק אֶל סוֹדוֹת הַמִּלִּים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16927">https://benyehuda.org/read/16927</a></div></body>