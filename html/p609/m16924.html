<h1>[הִנֵּה הִנָּם הַהֵיכָלוֹת]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִנֵּה הִנָּם הַהֵיכָלוֹת</p>
<p>וּמֵרָחוֹק כְּבָר אֲשׁוּרֵם;</p>
<p>הַרְבֵּה קִנִּים יֵשׁ בְּתוֹכָם</p>
<p>וְיָמֵינוּ סְפוּרִים.</p>
<p>אָנוּ הוֹלְכִים וְנִכְנָסִים</p>
<p>רוֹצִים אָנוּ אוֹ לֹא רוֹצִים</p>
<p>בְּעַַל כָּרְחָם הַכֹּל בָּאִים,</p>
<p>הַכֹּל יוֹצְאִים.</p>
<p>בְּרִית כָּרַתְנוּ עִם הָרֶגַע</p>
<p>וְהִשְׁלַמְנוּ עִם הַהֹוֶה;</p>
<p>מַה מִּמֶּנּוּ אִם נְמָאֵן</p>
<p>אוֹ אִם נֹאבֶה.</p>
<p>וְהַיָּמִים – עִרְבּוּב תְּחוּמִים,</p>
<p>עִרְבּוּב חֻלִּין וּמוֹעֲדוֹת;</p>
<p>וְעַל שְֹפָתֵנוּ מִלּוֹת עוֹלוֹת</p>
<p>וְרוֹעֲדוֹת.</p>
<p>וְהַדְּבָרִים כֻּלָּם חִידוֹת</p>
<p>נִיב וָנִיב לְסוֹד מִצְטָרְפִים;</p>
<p>אָנוּ מְשַׁבְּחִים אֶת הָרָשֻׁיּוֹת</p>
<p>גַּם מְחָרְפִים.</p>
</blockquote>
<p>[השיר אינו גמור]</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16924">https://benyehuda.org/read/16924</a></div></body>