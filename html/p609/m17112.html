<h1>[רַק אִישׁ־עֶרְגָּה יֵדַע]</h1>
יוהאן וולפגנג פון גתה / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רַק אִישׁ־עֶרְגָּה יֵדַע</p>
<p>מַה מְּאֹד נַפְשִׁי סוֹבֶלֶת;</p>
<p>בּוֹדֵד וּמְבֻדָּד</p>
<p>מִשְׂשׂוֹן הַחֶלֶד</p>
<p>אֶרְאֶה מַה שֶּׁמִּצַּד</p>
<p>מִזֶּה לִרְקִיעַ תְּכֵלֶת;</p>
<p>וַאֲשֶׁר אוֹתִי חָמַד</p>
<p>רָחַק וְאֵין תּוֹחֶלֶת.</p>
<p>לִבִּי סְחַרְחַר. תּוּקַד</p>
<p>בּוֹ אֵשׁ אוֹכֶלֶת.</p>
<p>רַק אִישׁ־עֶרְגָּה יֵדַע</p>
<p>מַה מְּאֹד נַפְשִׁי סוֹבֶלֶת.</p>
</blockquote>
<p>י.וו. גֵיטה</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17112">https://benyehuda.org/read/17112</a></div></body>