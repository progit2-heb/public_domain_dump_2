<h1>אֲנִי עִם כֻּלְּכֶם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲנִי עִם עַצְמִי וַאֲנִי עִם כֻּלְּכֶם,</p>
<p>שֹרְפָה חֶלְקָתִי, אַךְ מָאַסְתִּי רָגוֹן;</p>
<p>וְעִם יְבוּלִי, הַכּוֹלֵל יְבוּלְכֶם,</p>
<p>אֲנִי מְנַסֵּר בֵּין שַׁדְמוֹת הַיָגוֹן.</p>
<p>לֹא אָחַזְתִּי מַגָּל, אַךְ מִשַּׁשְׁתִּי בַּיָּד</p>
<p>כָּל אֲלֻמָּה וְשִׁבֹּלֶת צְנוּמָה;</p>
<p>וּמִן הַגְּרָנוֹת וְהַדַּיִשׁ הַמְּעַט</p>
<p>גַּם לַשָּׂטָן עוֹד הִפְרַשְׁנוּ תְּרוּמָה.</p>
<p>וְעוֹד בַּגִּבְעֹל הַשָּׂרוּד, הֶחָרוּךְ</p>
<p>תָּקַעְנוּ כִּתְקֹעַ עִם חַג בֶּחָלִיל</p>
<p>לְהוֹדוֹת וּלְזַמֵּר עַל הַנּוֹף הַבָּרוּךְ</p>
<p>לֵאלֹהֵי יְהוּדָה, הַשֹּׁמְרוֹן, הַגָּלִיל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16952">https://benyehuda.org/read/16952</a></div></body>