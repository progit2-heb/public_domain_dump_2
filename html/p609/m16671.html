<h1>עִם זִכְרוֹ שֶׁל בְּיַאלִיק</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וּבִנְסֹעַ הָאָרוֹן</p>
<p>עִם עַצְמוֹתָיו –</p>
<p>וְהֶעֱלִיתֶם שִׁשִּׁים וּשְׁתַּיִם שְׁנוֹת חַיָּיו עַל זִכָּרוֹן</p>
<p>וְשִׁשִּׁים וּשְׁתַּיִם שְׁנוֹת מוֹתָיו.</p>
<p>יַעַן כִּי לֹא מוֹת אֶחָד יָמוּת</p>
<p>נָבִיא לְנֹכַח דּוֹר עַקְמָן;</p>
<p>יוֹם יוֹם נִשְׂרַף עַל כָּל בָּמָה וְכָל עַמּוּד</p>
<p>הַלָּז, שֶׁאֲהַבְתֶּם כָּל כָּךְ: חַיִּים נַחְמָן.</p>
<p>וְבְרַפֵּד אוֹתוֹ בַּתַּפּוּחִים – הַאִם לֹא דָרַךְ</p>
<p>עֲלֵי חַרְבוֹת צוּרִים וַחֲמַת עַכְשׁוּב?</p>
<p>וְהַאִם יוֹם יוֹם לֹא לַמִּדְבָּר בָּרַח</p>
<p>הָלוֹךְ וָשׁוּב?</p>
<p>וּבִנְסֹעַ הָאָרוֹן</p>
<p>עִם עַצְמוֹתָיו –</p>
<p>אַל תּוֹסִיפוּ עוֹד עַל חֲרוֹנוֹ חָרוֹן</p>
<p>עִם שְׁנוֹת חַיָּיו וּשְׁנוֹת מוֹתָיו…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16671">https://benyehuda.org/read/16671</a></div></body>