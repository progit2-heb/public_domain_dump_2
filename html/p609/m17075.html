<h1>שְׁמֵךְ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׁמֵךְ, יְרוּשָׁלַיִם, צוֹרֵב כְּגַחֶלֶת</p>
<p>תָּמִיד עַל שְׂפָתַי הַקָּרוֹת;</p>
<p>תָּמִיד הִיא לוֹחֶשֶׁת וְאֵינֶנָּה אֻכֶּלֶת</p>
<p>וְעוֹד מִתְלַבָּה בִּסְעָרוֹת.</p>
<p>שְׁמֵךְ, יְרוּשָׁלַיִם, כָּאֵשׁ הַמְזַנֶּקֶת</p>
<p>פִּתְאֹם מִלִּפְנַי וְלִפְנִים;</p>
<p>וְאַתָּה עַל הָאֵשׁ עוֹד צִוִּיתָ לָצֶקֶת</p>
<p>מִשֶּׁמֶן קִנְאָה, אֱלֹהִים.</p>
<p>שְׁמֵךְ, יְרוּשָׁלַיִם, לַהֶבֶת נִצַּחַת</p>
<p>לוֹפֶתֶת קִירוֹת וְשָׁתוֹת;</p>
<p>וְעוֹד מִן הַיְקוֹד שֶׁל הָאֵשׁ הָרוֹתַחַת</p>
<p>מַפְצִיעַ נְהִי עֲנָתוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17075">https://benyehuda.org/read/17075</a></div></body>