<h1>בְּעַד אֶשְׁנַבִּי</h1>
אלמוני/ת / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בְּעַד אֶשְׁנַבִּי נִשְׁקַפְתִּי לִי,</p>
<p>אוּלַי בְּשׂוֹרָה תַּגִּיעַ;</p>
<p>בִּיעָף תָּבֹא אֵלַי צִפּוֹר קְטַנָּה,</p>
<p>בְּחֵן לִי רֹאשׁ תָּנִיעַ.</p>
<p>יָפְיָפִית לִי, צִפּוֹר קְטַנָּה,</p>
<p>בִּכְנָפַיִךְ נֹעַם;</p>
<p>אִגֶּרֶת־חֶמֶד הִיא מוֹסֶרֶת לִי –</p>
<p>לִבִּי כְּהֹלֶם פָּעַם.</p>
<p>אֶקְרָא, אֶקְרָא שׁוּרָה שְׁנִיָּה,</p>
<p>הוּא מֵת וְלֹא אֶרְאֶנּוּ.</p>
<p>קִרְאוּ נָא לְחַבְרוֹתַי כֻּלָּן</p>
<p>כִּי תָּבֹאנָה הֵנָּה;</p>
<p>מִי כָּמוֹנִי חוֹלַת הָאַהֲבָה –</p>
<p>יַחַד גַּם נִבְכֶּה נָא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17102">https://benyehuda.org/read/17102</a></div></body>