<h1>בְּקוֹנְצֶרְט שֶׁל קַזַדִיזִ‏‏‏‏ֽי</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<p>עַל כֵּלִים עַתִּיקִים</p>
<blockquote>
</blockquote>
<blockquote>
<p>הַמְנַגְנִים — חֲדָשִׁים,</p>
<p>הַכֵּלִים — עַתִּיקִים;</p>
<p>הֵם אֵינָם רוֹעֲשִׁים,</p>
<p>אַךְ סוֹדוֹת מַמְתִּיקִים.</p>
<p>וּבִימֵי מִלְחָמָה</p>
<p>בֵּין יַפָּן וּבֵין סִין</p>
<p>מַה שָּׁקְטָה הַנְּשָׁמָה</p>
<p>עִם זִמְזוּם “קְלַוִיסִין”.</p>
<p>וְזֶה הַ“קְּוִינְטוֹן”</p>
<p>עִם “וְיוֹלָה דְ’אַמוּר” —</p>
<p>כָּל רֹךְ יַקִּינְטוֹן</p>
<p>בְּקִרְבָּם עוֹד שָׁמוּר.</p>
<p>פַּיְטָנִית בַּת טוֹבִים</p>
<p>כָּךְ מִשְּׁלָה בַּחֲרוּז:</p>
<p>"נְגִינָה שֶׁל זְבוּבִים</p>
<p>בְּשַׁבָּת שֶׁל תַּמּוּז".</p>
<p>אַךְ הַנֶּפֶשׁ רָוְתָה</p>
<p>עִם קַזַדִיזִֽי</p>
<p>מִשִּׁירֵי הַסַּבְתָּא</p>
<p>עַל עַרְשִׂי וְעִזִּי.</p>
<p>כִּי אַחֲרֵי הַנְּגִינָה,</p>
<p>שֶׁנֻּגְּנָה בִּמְתִיקָה,</p>
<p>יָשַׁנְתִּי שֵׁנָה</p>
<p>עֲמֻקָּה, עַתִּיקָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17011">https://benyehuda.org/read/17011</a></div></body>