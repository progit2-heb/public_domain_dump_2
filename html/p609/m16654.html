<h1>חַג לַשְּׁלָדִים</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲקַדֵּשׁ עֲלֵיכֶם חַג גָּדוֹל וְאָיֹם,</p>
<p>שְׂרוּפִים וּכְסוּחִים;</p>
<p>וְאַף אֶתְכֶם אַשְׁאִיג שׁוֹאַת הַיּוֹם,</p>
<p>טְמוּנֵי מַאְפֵּלְיַת הַכּוּכִים;</p>
<p>וְכִנּוֹרוֹת בִּידֵיכֶם – מֵיתְרֵיכֶם הַמְּתוּחִים</p>
<p>לְהַנְהִים וְלִנְהֹם</p>
<p>כְּגִידֵי בְּנֵי דָוִד הַטְּבוּחִים</p>
<p>וַאֲצַו:</p>
<p>נַגְּנוּ קְהַל שְׁלָדַי עִם בָּנִים וּבָנוֹת</p>
<p>מִמֵּיטַב יְגוֹנִים וְשִׂגְבֵי רְנָנוֹת,</p>
<p>חִצְּבוּ מִנִּבְלֵי אַדִּירִים</p>
<p>לְהָבִים אֲפִילִים וּלְהָבִים בַּכִּירִים.</p>
<p>פִּרְטוּ עֲמֻקּוֹת וְנַגְּנוּ שִׁגָּיוֹן</p>
<p>וִיזַנֵּק הֶחָזוֹן אוֹ יִפְרֹץ כִּלָּיוֹן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16654">https://benyehuda.org/read/16654</a></div></body>