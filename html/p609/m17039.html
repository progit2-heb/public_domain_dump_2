<h1>שִׁירַת הָעֵמֶק</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<p>(שיר לכבוד “יום הסופר והאמן לקרן הקיימת”)</p>
<blockquote>
</blockquote>
<blockquote>
<p>הוֹי בָּחוּר מִמּוֹשְׁבוֹת יִזְרְעֶאל,</p>
<p>לָךְ קָשֶׁה לְיַבֵּשׁ וּלְסַקֵּל,</p>
<p>הוֹי בָּחוּר מִמּוֹשְׁבוֹת יִזְרְעֶאל,</p>
<p>אַל תִּפֹּל,</p>
<p>שָׂא בְּעֹל</p>
<p>וְיַחֵל.</p>
<p>חֲרוּכִים גַּם סְחוּפִים הַשָּׂדוֹת,</p>
<p>אֵין מִרְעֶה לַפָּרוֹת, לַפְּרָדוֹת,</p>
<p>הוֹי בָּחוּר…</p>
<p>אִם אֵחַר גַּם יוֹרֶה, אַף מַלְקוֹשׁ –</p>
<p>שׁוּב עֲמוֹל וַהֲפוֹךְ וַחֲרוֹשׁ,</p>
<p>הוֹי בָּחוּר…</p>
<p>אַדְמָתְךָ גַּם קְטַנָּה, גּם כְּחוּשָׁה,</p>
<p>אֵין זְרִיעָה לַחֶלְקָה הַחֲרוּשָׁה,</p>
<p>הוֹי בָּחוּר…</p>
<p>אֵין מַחֲסֶה מֵרוּחוֹת וְשָׁרָב,</p>
<p>אַךְ קָצִיר עוֹד מְעַט וְקָרֵב,</p>
<p>הוֹי בָּחוּר מִמּוֹשְׁבוֹת יִזְרְעֶאל,</p>
<p>אַל תִּפֹּל,</p>
<p>שָׂא בְּעֹל</p>
<p>וְיַחֵל.</p>
</blockquote>
<p>מענית, קובץ סופרי ארץ־ישראל</p>
<p>ירושלים, ל“ג בעומר תרפ”ו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17039">https://benyehuda.org/read/17039</a></div></body>