<h1>עוֹד מְעַט...</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עוֹד מְעַט וּשְׂרִיד בִּטְחוֹנִי, בִּי גָר,</p>
<p>יִתֹּם לְגַחֵל;</p>
<p>עוֹד מְעַט וְכִלְיוֹן עֵינַי נִגָּר</p>
<p>מִכְּמִיהָה וְיַחֵל.</p>
<p>וְזוֹ תְפִלָּתִי, אֲשֶׁר אוֹתִי שִׂגְּבָה</p>
<p>מִיגוֹנִי בְּאֹרַח נִפְלָא,</p>
<p>אַף הִיא תִגְוַע</p>
<p>וְלֹא תַּחְלִיפֶנָּה אֲפִלּוּ תִפְלָה.</p>
<p>וְכַיּוֹם לֹא פְּקָדַנִי מוֹשִׁיעִי וְלֹא זָכַר</p>
<p>וְלֹא קָשַׁב;</p>
<p>וְאִם יִמָּלֵךְ לְשַׁחְרֵנִי מָחָר –</p>
<p>וּשְׁחָרַנִי אוּּלַי לַשָּׁוְא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16691">https://benyehuda.org/read/16691</a></div></body>