<h1>לֹא קָרָאתִי לָאָסִיף</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא קָרָאתִי לָאָסִיף</p>
<p>וְלֹא פָּתַחְתִּי לִקְרָאתוֹ אֲסָמַי,</p>
<p>כִּי שְׂדוֹתַי עֲדַיִן חָשִׂיף</p>
<p>מוּל מַחְלְצוֹת שָׁמַי.</p>
<p>זֶה אַךְ שָׁלְמָה חֲרִישָׁתִי הָעֲמֻקָּה</p>
<p>וַהֲפִיצוֹתִי הַמִּזְרָע</p>
<p>וְכֻלִּי חֲרָדָה מְתוּקָה</p>
<p>לַשִּׁבֹּלֶת וְנִזְרָהּ.</p>
<p>אֲנִי מְיַחֵל לְטַל ולְמָטָר,</p>
<p>שֶׁיּוּחַן וִיבֹרָךְ</p>
<p>מַה שֶּׁרוּחִי זָרַע וְנָטַר</p>
<p>וּמַה שֶּׁכֹּה נַעֲמָן וְכֹה רָךְ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16708">https://benyehuda.org/read/16708</a></div></body>