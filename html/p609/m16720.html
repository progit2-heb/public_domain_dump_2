<h1>[לָעֲגוּ רֵעַי: שִׁירְךָ יָשָׁן נוֹשָׁן]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לָעֲגוּ רֵעַי: שִׁירְךָ יָשָׁן נוֹשָׁן</p>
<p>לְרֹאשׁ מוֹלֶדֶת עוֹד כְּתָרִים אַתָּה קוֹשֵׁר</p>
<p>וַהֲרֵי תִּקְווֹת אָבִיב הִרְכִּינוּ כְּבָר רֹאשָׁן</p>
<p>וְגַן הַחֲלוֹמוֹת הִתְחִיל כּוֹמֵשׁ, נוֹשֵׁר.</p>
<p>עָנִיתִי אֶת רֵעַי: לִי אֵין הִמְנוֹן אַחֵר</p>
<p>שִׁירֵי מוֹלֶדֶת לֹא נָדַם קוֹלָם;</p>
<p>דְּבַר־מָה הִקְדִּים לָבוֹא, דְּבַר־מָה לָבוֹא אֵחֵר,</p>
<p>אוּלָם שִׁירֵי צִיּוֹן חַיִּים חַיֵּי עוֹלָם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16720">https://benyehuda.org/read/16720</a></div></body>