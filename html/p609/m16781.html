<h1>בַּכִּנּוּס</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִפְתִיחַת "הַכִּנּוּס הָאַרְצִי הָרִאשׁוֹן</p>
<p>שֶׁל הַסּוֹפְרִים הַצְּעִירִים"</p>
<p>יָכֹלְתִי לְנַמְנֵם וַאֲפִלּוּ לִישׁוֹן,</p>
<p>כִּי אִישׁ לֹא הִפְרִיעַ וּבְקוֹלוֹ לֹא הִרְעִים.</p>
<p>נְאֻם הַפְּתִיחָה הָיָה מְצֻיָּן,</p>
<p>כִּי קוֹל הַפּוֹתֵחַ הָיָה דֵּי דָּלוּל;</p>
<p>הַפַּטִּישׁ כָּרָאוּי לוֹ הִדְהִים הַשֻּׁלְחָן</p>
<p>אַךְ הַנְּאֻם בִּכְבוֹדוֹ הָיָה כְּמוֹ צָלוּל.</p>
<p>לֹא הֵבַנְתִּי בְּהֶחְלֵט דִּבְרֵי הַמַּרְצָה,</p>
<p>כִּי הָ“אִידִילְיָה” עָבְרָה מִן הָעוֹלָם;</p>
<p>לְהֵפֶךְ: רַק עַכְשָׁו הִיא חָזְרָה לְאַרְצָהּ</p>
<p>עֵת יָשְׁבוּ צְעִירִים עִם זְקֵנִים בָּאוּלָם.</p>
<p>וְכֵן לֹא הֵבַנְתִּי עַל שׁוּם מָה הִיא טָרְחָה</p>
<p>לְלַמְּדֵנוּ כְּתִיבַת שִׁיר עַל שִׂנְאָה אוֹ אַהֲבָה;</p>
<p>מִי יוֹדֵעַ בִּכְלָל לִכְתֹב שִׁיר כַּהֲלָכָה?</p>
<p>אֶחָד מֵאֲלָפִים וְאוּלַי – מֵרְבָבָה.</p>
</blockquote>
<p>הארץ, 31.3.1937</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16781">https://benyehuda.org/read/16781</a></div></body>