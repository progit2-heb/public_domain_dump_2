<h1>קֻּבּוֹת יְרוּשָׁלַיִם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>קֻּבּוֹת יְרוּשָׁלַיִם אֲפוֹרוֹת וּמְאֻבָּקוֹת,</p>
<p>בַּיּוֹם רוֹבֵץ שָׁם חשֶׁךְ, בַּלֵּיל אֵין הַדְלָקוֹת,</p>
<p>כְּמִשְׁפָּחָה אַחַת כֻּלָּן שׁוֹכְנוֹת בְּיַחַד</p>
<p>כְּעֵדֶר רְחֵלִים מִצְטַפְּפוֹת מִפַּחַד.</p>
<p>קֻּבּוֹת יְרוּשָׁלַיִם – כַּבְכַּבִּים עַל מְעָרוֹת,</p>
<p>כָּנְסוּ כָּל הַסּוֹדוֹת, קָפְאוּ עַל נִסְתָּרוֹת,</p>
<p>וְאִם נִפְתַּחַת דֶּלֶת פֹּה וְשָׁם קְטַנָּה</p>
<p>הֲרֵי מִיָּד תּוּגַף, דָּבָר לֹא נִשְׁתַּנָּה;</p>
<p>קֻּבּוֹת יְרוּשָׁלַיִם, הָעֲשׂוּיוֹת חֵמָר</p>
<p>נִרְאוֹת כְּמוֹ מִזְבֵּחַ אוֹ כְּאַלְמֵימָר</p>
<p>וְאִם יוֹפִיעַ שָׁמָּה תֵּימָנִי זָקֵן –</p>
<p>מַרְאֵהוּ כְּנָבִיא, מַרְאֵהוּ כְּכֹהֵן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17065">https://benyehuda.org/read/17065</a></div></body>