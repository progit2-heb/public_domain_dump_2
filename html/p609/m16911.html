<h1>[לֹא אַתְּ הִיא זֹאת]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֹא אַתְּ הִיא זֹאת, לֹא אַתְּ הִיא זֹאת,</p>
<p>אֲשֶׁר בִּקַּשְתִּי.</p>
<p>וְלֹא בִּשְׁמֵךְ קִדַּשְּׁתִּי קְרָב</p>
<p>דָּרַכְתִּי קַשְׁתִּי.</p>
<p>לֹא אַתְּ הִיא זֹאת שֶתִּבְנִי שְׁמִי</p>
<p>וְדוֹר תָּקִימִי;</p>
<p>וְאִם אֶפֹּל מֵת עַל שְֹדֵה הַקְּרָב –</p>
<p>לֹא תִהְיִי עִמִּי.</p>
<p>וְאִם אֶפֹּל מֵת – וְרַצְתְּ מִקְּרָב</p>
<p>כְּרוּץ בּוֹגֶדֶת;</p>
<p>וְלֹא יִקְדַּשׁ לָךְ קוֹל דְּמֵי הָעָם</p>
<p>וּכְבוֹד מוֹלֶדֶת.</p>
</blockquote>
<p>ארץ, תרע"ט</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16911">https://benyehuda.org/read/16911</a></div></body>