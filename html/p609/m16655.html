<h1>הֵיכָן אַתָּה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֵיכָן אַתָּה, אֵל נְקָמוֹת</p>
<p>וְשִׁלְּמִים?</p>
<p>הֲרֵי נִדְמֵיתָ כְּמָמוֹת</p>
<p>אוֹ נִמְשַׁלְתָּ עִם אִלְּמִים.</p>
<p>הֵיכָן אַתָּה, הֵיכָן?</p>
<p>שָׁאַלְתִּי פִּי פִּקֵּחַ וְסוּמָא,</p>
<p>פִּי זוֹרֵעַ מֻדְמָע וְטֶחָן</p>
<p>מְקֻמָּח.</p>
<p>שָׁאַלְתִּי כָּל מִי שֶׁנִּזְדַּמֵּן</p>
<p>לִי בְּדֶרֶךְ הַתְּלָאוֹת;</p>
<p>אָמֵן, אָמַרְתִּי לָהֶם, אָמֵן,</p>
<p>אַךְ הֵיכָן הָאוֹת?</p>
<p>כִּי לֹא עָנִיתָ בְּמוֹ אֵשׁ עֲקֵדָה,</p>
</blockquote>
<blockquote>
<p>וְלֹא עָנִיתָ בַּמְּצוּלָה;</p>
</blockquote>
<blockquote>
<p>לֹא לְכָל הָעֵדָה,</p>
</blockquote>
<blockquote>
<p>וְלֹא לְנֶפֶשׁ אַחַת שַׁכּוּלָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16655">https://benyehuda.org/read/16655</a></div></body>