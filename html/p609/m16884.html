<h1>[יָם וָשֶׁמֶשׁ, יָם וָשֶׁמֶשׁ]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָם וָשֶׁמֶשׁ, יָם וָשֶׁמֶשׁ</p>
<p>אֶחָד הָיוּ כָּל־הַשְּׁנָיִם;</p>
<p>הֻתַּךְ זָהָב אֶל הַתְּהוֹמוֹת</p>
<p>וַיֻּצָּתוּ פְּנֵי הַמָּיִם.</p>
<p>אֵין כָּל־יָם וְאֵין כָּל־שֶׁמֶשׁ,</p>
<p>הַכֹּל הוּא מַתֶּכֶת אַחַת;</p>
<p>כּוּר שֶׁל חוֹל וּבוֹ הַזָּהָב,</p>
<p>זָהָב חַי בְּתוֹךְ קַלַּחַת.</p>
<p>כּוּר שֶׁל חוֹל וּבוֹ הַזָּהָב</p>
<p>וּבַכּוּר בִּתְהוֹם תַּחְתִּיוֹת</p>
<p>אַבְנֵי נֵזֶר שָׁם נִצְרָפוֹת</p>
<p>וְהַצֶּדֶף לִסְקֻמְבְּרִיּוֹת.</p>
<p>הִנֵּה רֻתַּח דּוּד הַזָּהָב,</p>
<p>מַזֶּה רִשְׁפֵי אֵשׁ מִסָּבִיב;</p>
<p>דָּגִים קוֹפְצִים כְּמוֹ עַל מַחֲבַת</p>
<p>הַדַּיָּגִים בְּעַרְבֵי אָבִיב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16884">https://benyehuda.org/read/16884</a></div></body>