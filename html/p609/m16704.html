<h1>הַכּוֹשֵׁל</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָמַרְתִּי כִּי הִכֵּיתִי שָׁרָשִׁים</p>
<p>עַל אֶרֶץ רַבָּה</p>
<p>וְכִי בְּאַהֲבָתִי נָשִׁים</p>
<p>אֶמְסֹר אוֹנִי לָעוֹלָם הַבָּא;</p>
<p>אָמַרְתִּי כִּי סֶלַע אֲנִי עִם סְלָעִים</p>
<p>לְבַל אֶמּוֹט</p>
<p>וּשְׁמִי לֹא יַעֲשֶׂה תּוֹלָעִים</p>
<p>כְּכָל הַשֵּׁמוֹת;</p>
<p>אָמַרְתִּי אֶקָּבַע בָּרִקְמָה</p>
<p>שֶׁל דּוֹר וָדוֹר</p>
<p>וּבִכְבוֹת כּוֹכָבִי – זִיק־מָה</p>
<p>עוֹד יָאִיר בַּמִּסְתּוֹר.</p>
<p>אַךְ שָׁמְטוּ שָׁמַי וְשָׁמַט הַקַּרְקַע</p>
<p>לְפֶתַע פִּתְאֹם</p>
<p>וְעַל פְּנֵי הֲוָיָתִי הַמִּתְפָּרְקָה</p>
<p>אֲרַחֵף כְּעַל פִּי תְּהוֹם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16704">https://benyehuda.org/read/16704</a></div></body>