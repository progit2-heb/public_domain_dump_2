<h1>צִדּוּק הַדִּין</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יֵשׁ רֶגַע שֶׁל צִדּוּק וְהַשְׁלָמָה,</p>
<p>עֵת יָד נַעֲלָמָה</p>
<p>כָּל יְגוֹנַַי מֵעָלַי תַּפְשִׁיט</p>
<p>וּמַשְׁכִּינָה בַּכֹּל שַׁלְוָה נַפְשִׁית</p>
<p>וְלֹא אֶשְׁאַל וְלֹא אֶתְמַהּ</p>
<p>וְלֹא אֶשּׂא עַל הָאָדָם חֵטְא־מָה,</p>
<p>בַּאֲשֶׁר אֵדַע מַה שִּׂיחַ לוֹ וְשִׂיג</p>
<p>וְעֹמֶק הַמֻּשָּׂג וְקֹצֶר הַמַּשִּׂיג,</p>
<p>שֶׁאֵין לוֹ כְּלוּם בְּעוֹלָמוֹ</p>
<p>אֶלָּא הִתְרוֹנְנוּת דָּמוֹ</p>
<p>וּלְמִן עֲלוֹת נַפְשׁוֹ וְעַד לֶכְתָּהּ –</p>
<p>תָּרֹן, תִּבְכֶּה, תִּצְדַּק, תֶּחֱטָא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16676">https://benyehuda.org/read/16676</a></div></body>