<h1>אֲנַחְנוּ עָם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲנַחְנוּ עַם, אֲנַחְנוּ עָם,</p>
<p>שֶׁשֵּׁם כְּבוֹדוֹ אֵינוֹ מוּעָם.</p>
<p>אֲנַחְנוּ עַם, עַם הַתַּנַּ"ךְ,</p>
<p>הֶחֱזִיק שִׁלְחוֹ לְיַד אֲנָךְ.</p>
<p>אֲנַחְנוּ עַם, בְּנֵי מַכַּבִּים,</p>
<p>מְעַט נִצַּח אֶת הָרַבִּים.</p>
<p>אֲנַחְנוּ עַם קָשֶׁה, סַרְבָּן,</p>
<p>לִמּוּד קְרָבוֹת וְכָל קָרְבָּן.</p>
<p>שׂוֹנֵא שִׁעְבּוּד, פּוֹרֵק עֻלִּים –</p>
<p>פָּרֹץ וְעָבֹר כַּעֲבֹר גְּאֻלִים.</p>
<p>וְעַד עוֹלָם נַעֲמֹד בִּבְרִית</p>
<p>עִם אֶרֶץ יִשְׂרָאֵל עִבְרִית.</p>
<p>וּכְהִנָּתֵק פְּתִילֵי פִּשְׁתִּים</p>
<p>כָּךְ נְנַתֵּק חַבְלֵי פְּלִשְׁתִּים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16719">https://benyehuda.org/read/16719</a></div></body>