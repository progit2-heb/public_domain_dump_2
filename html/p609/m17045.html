<h1>צִי יָגוֹן</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָסַפְתִּי סְחַר יָגוֹן מֵעָם וְעָם</p>
<p>וְרַב חוֹבֵל אֲנִי, מַפְלִיג עַל צִי יָגוֹן;</p>
<p>מִיָּם סוֹעֵר אוֹתַתִּי אֶל חוֹפִים:</p>
<p>עִזְרוּנִי נָא מְעַט חָתוֹר וְעַד עָגוֹן.</p>
<p>וְאַל תֹּאמְרוּ: כָּבֵד סַחֲרִי מֵהֲכִילוֹ צִיִּי,</p>
<p>כִּי לֹא אַשְׁלִיךְ גַּם צְרוֹר לְתוֹךְ הַיָּם;</p>
<p>אֲנִי אָבִיא מִטְעַן צִיִּי אֶל חוֹף חֶפְצִי –</p>
<p>אוֹ אֶצְלֹל עִמּוֹ בַּתְּהוֹם.</p>
</blockquote>
<p>כתובים, תרפ"ט</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17045">https://benyehuda.org/read/17045</a></div></body>