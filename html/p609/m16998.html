<h1>מִ"מְּגִלַּת הָאֵש"...</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִ“מְּגִלַּת הָאֵשׁ” נוֹגְנוֹת לִי תִּזְמָרוֹת שֶל כִּנּוֹרוֹת</p>
<p>עִם עוּגָבִים וַחֲלִילִים;</p>
<p>הוֹי, סוּמְפּוֹנְיַת לָשׁוֹן, טְווּיָה מִן אֲפֵלוֹת וּמִן אוֹרוֹת –</p>
<p>“אֵיכָה”, “שִׁיר הַשִּׁירִים” וּ“תְהִלִּים”.</p>
<p>וּלְשׁוֹנוֹת שֶׁל אֵשׁ מְנַסְּרוֹת שָׁם כִּקְשָׁתוֹת</p>
<p>עַל כִּנּוֹרוֹת הַלּוֹהֲטִים;</p>
<p>אֲנִי מַקְשִׁיב מִשָּׁם אַנְחַת שְֹרֵפַת שָׁתוֹת</p>
<p>עִם הִמְנוֹנֵי חַגִּים וּמוֹעֲדִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16998">https://benyehuda.org/read/16998</a></div></body>