<h1>שַׁבָּת בֵּין הַשְּׁמָשוֹת</h1>
אלמוני/ת / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שַׁבָּת הַמַּלְכָּה מֵעִמָּנוּ הוֹלֶכֶת,</p>
<p>בַּבַּיִת רַד אֹפֶל שֶׁל בֵּין הַשְּׁמָשׁוֹת</p>
<p>וּבְקֶרֶן זָוִית שִׂפְתֵי אִמָּא בְּעֶצֶב</p>
<p>תְּפִלַּת אֱלֹהֵי־אַבְרָהָם לוֹחֲשׁוֹת:</p>
<p>הַקְשֵׁב תְּפִלָּתִי מִמְּרוֹמֵי הַשָּׁמַיִם</p>
<p>אֱלֹהֵי אַבְרָהָם וְיִצְחָק וְיַעֲקֹב;</p>
<p>הַמְצֵא בְּכָבוֹד לָנוּ לֶחֶם חֻקֵּנוּ</p>
<p>וּלְכָל יִשְׂרָאֵל מֵרָחוֹק, מִקָּרוֹב,</p>
<p>הַשֶּׁמֶשׁ יָבֹא, מִתְקַדְּרִים הַשָּׁמַיִם</p>
<p>וְאֹפֶל וְעֶצֶב בַּבַּיִת הַצָּר;</p>
<p>וּבְקֶרֶן זָוִית אֵי מִשָּׁם בְּתוֹךְ סֶדֶק</p>
<p>שִׁירוֹ הַנּוּגֶה מְצַרְצֵר הַצְּרָצַר.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17116">https://benyehuda.org/read/17116</a></div></body>