<h1>[וּבְרֹאשׁ כָּל־חוּצוֹת וּלְעֵין הָאֲסַפְסוּף]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וּבְרֹאשׁ כָּל־חוּצוֹת וּלְעֵין הָאֲסַפְסוּף אֲבֵלוּת נָהָגוּ</p>
<p>וְעַל פָּרָשַׁת הַדְּרָכִים</p>
<p>בִּבְלוֹיֵי הַסְּחָבוֹת עֲטוּפִים עָמָדוּ</p>
<p>וְעָקֹם פַּרְצוּפָם כַּעֲנִיִּים בִּפְתָחִים:</p>
<p>מַתְּנַת־יָד, מַתְּנַת־לֵב אֶל אַחֵיכֶם הַמְעֻנִּים</p>
<p>וְדָוִים;</p>
<p>וְאֶת־נַפְשָׁם בִּפְרוּטָה מָכָרוּ</p>
<p>לָעוֹבְרִים וְשָׁבִים.</p>
<p>יְדַעְתִּים, יָדַעְתִּי אֶת־שִׁבְתָּם וְלֶכְתָּם בַּיָּמִים</p>
<p>וְרִבְעָם בַּלֵּילוֹת;</p>
<p>וּבְלֵילֵי הוֹלְלוּתָם עַל בָּתֵּי אֲבֵלִים פָּסָחוּ</p>
<p>וְעַל דְּרָכִים אֲבֵלוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16853">https://benyehuda.org/read/16853</a></div></body>