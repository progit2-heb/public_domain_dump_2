<h1>[שְׁנֵינוּ אֶחָד הוּא, וּבִבְנֵנוּ תַמְנוּ]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׁנֵינוּ אֶחָד הוּא, וּבִבְנֵנוּ תַמְנוּ,</p>
<p>וּלְמִי נְשַוַּע וּלְמִי נוֹחִילָה!</p>
<p>הוֹי לַיּוֹם, בְּקָדְשֵׁי אֵל – מְעִילָה,</p>
<p>בִּירִיעַת סְתִירוֹת שְׁנֵינוּ גַם רֻקַּמְנוּ.</p>
<p>קַיִן הָרַג הֶבֶל, מִקְרָא זֶה בַּתּוֹרָה</p>
<p>וּבַכְּתוּבִים: יָעֵל מָחֲצָה סִיסְרָא;</p>
<p>שַׁחַק כָּחוֹל תָּמִיד לָנוּ סִתְרָה,</p>
<p>חָטָא נֶעֱרָף מִמֵּנִיף הַסִּיקוֹרָא.</p>
<p>אַךְ מַה־שֶּׁמֻּכְרָח – יִהְיֶה לֹא יִמָּלֵט,</p>
<p>אֵלִיָּהוּ יָקִים אֶת־הַיָּלֶד,</p>
<p>וּמֵעֵלִי בִּקְּשָׁה חַנָּה פְּתִיחַת רָחֶם.</p>
<p>יִתְבָּרֵךְ פְּרִי הָאִשָּׁה וְהַיַּיִן;</p>
<p>עָרוּם הוּא הַנָּחָשׁ, אָדָם הוֹלִיד קַיִן,</p>
<p>וּמִטִּפָּה יָצָא אִישׁ כִּשְׁלֹמֹה חָכָם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17208">https://benyehuda.org/read/17208</a></div></body>