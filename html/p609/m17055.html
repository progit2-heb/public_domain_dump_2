<h1>שְׁעַת הַפְּלָאוֹת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בַּת הַבְּחִירָה,</p>
<p>הַכְּלִילָה,</p>
<p>שֶׁהָיִיתְּ עִמִּי בַּשִׁירָה</p>
<p>וּבַתְּפִלָּה</p>
<p>וּבַנְּדוּדִים</p>
<p>עַל פְּנֵי מִדְבַּר הַצִּיּוֹת –</p>
<p>אָנוּ בָּאִים מְחוֹז הַיִּעוּדִים.</p>
<p>בֵּית אֹסֶף הַכְּמִיּוֹת.</p>
<p>עִמָּנוּ לוֹאֵט</p>
<p>אֱלֹהֵינוּ, הַמְכַנְּסֵנוּ אֶל צִלּוֹ</p>
<p>שֶׁל אֹהֶל מוֹעֵד,</p>
<p>אֲשֶׁר בְּשִׁלֹה.</p>
<p>בִּגְדֵנוּ בָּלָה וְהַמִּנְעָל</p>
<p>הֻתַּר מִשְּׂרוֹכָיו,</p>
<p>אַךְ עַל שְׁמֵי הַגּוֹרָל</p>
<p>דָּרַךְ הַכּוֹכָב.</p>
<p>עִם לַיְלָה</p>
<p>נָלִין בַּחוֹמָה,</p>
<p>וּמַלְכוּת שֶׁל מַעְלָה</p>
<p>תִּקְמֹר עָלֵינוּ קִמְרוֹן שְׁלוֹמָהּ.</p>
<p>וְלַבֹּקֶר – וּבָאָה שְׁעַת פְּלָאוֹת,</p>
<p>וְנָגֹלּוּ שׁוּלַיִם</p>
<p>שֶׁל וִילָאוֹת,</p>
<p>וְהִבְהִיקָה לָנוּ יְרוּשָׁלָיִם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17055">https://benyehuda.org/read/17055</a></div></body>