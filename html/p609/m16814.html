<h1>[אַף הַחֲבַצֶּלֶת אָהַבְתִּי]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַף הַחֲבַצֶּלֶת אָהַבְתִּי,</p>
<p>כָּמוֹךְ הִיא גְאֵיוֹנָה וּלְבָנָה;</p>
<p>יָדַעְתִּי: אֲצִילוּת מָתְנַיִךְ</p>
<p>בְּגִבְעוֹל הַפֶּרַח נִתָּנָה.</p>
<p>גְּבִיעֶיהָ עוֹד טֶרֶם נִפְתָּחוּ</p>
<p>וּכְבָר בָּא אֶל אַפִּי הַבֹּשֶׂם;</p>
<p>וּכְבָר הֲמָמוּנִי הָרֵיחוֹת</p>
<p>וְנֵשֶׁב חֲלוֹמֵךְ הַקּוֹסֵם.</p>
<p>אַף הַחֲבַצֶּלֶת אָהַבְתִּי,</p>
<p>כָּמוֹךְ הִיא לְבָנָה, גְּאֵיוֹנָה;</p>
<p>אֵין זֹאת, מִצּוּף שִׂפְתוֹתַיִךְ</p>
<p>הוּצַק בָּהּ נֹעַם שְׂשׂוֹנָהּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16814">https://benyehuda.org/read/16814</a></div></body>