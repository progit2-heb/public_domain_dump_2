<h1>[חַי אֲנִי, אִם לֹא הֱיִיתֶם לִי לְזָרָא]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>חַי אֲנִי, אִם לֹא הֱיִיתֶם לִי לְזָרָא</p>
<p>עִם תְּפִלַּתְכֶם וְדוּכַנְכֶם</p>
<p>וִימֵי חֻלְּכֶם וּמוֹעֲדֵיכֶם</p>
<p>וּפַת שֻׁלְחַנְכֶם.</p>
<p>וְאִם לֹא קַצְתִּי בָּכֶם</p>
<p>וּבַפֵּרוּרִים,</p>
<p>אֲשֶׁר אֲסַפְתֶּם מִתַּחַת כָּל־שֻׁלְחָן,</p>
<p>וַתִּתְיַמְּרוּ עוֹד בִּגְאוֹן נְעוּרִים.</p>
<p>וְשֶׁחֲפַצְתֶּם!</p>
<p>וְשֶׁבִּקַּשְׁתֶּם!</p>
<p>וּבִמְצֹץ אִישׁ אִישׁ מִכֶּם אֶת־פֵּרוּר אָשְׁרוֹ בְּחוֹרוֹ –</p>
<p>וַחֲלַמְתֶּם וְהִנֵּה כָּל־הָעוֹלָם כְּבַשְׁתֶּם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16854">https://benyehuda.org/read/16854</a></div></body>