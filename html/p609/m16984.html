<h1>בַּת־צְחוֹק</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִתְהַלֵּךְ בָּעִיר אָדָם שָׁלֵו,</p>
<p>צַעֲדוֹ מָדוּד,</p>
<p>דְּבָרוֹ שָׁקוּל,</p>
<p>נִשְׁמוֹ קָצוּב,</p>
<p>יָשָׁר וְלֹא בַּעֲקִימִין</p>
<p>יֹאחַז דַּרְכּוֹ לְאֹרֶךְ מִדְרָכוֹת</p>
<p>וּמַקְדִּים לְכָל אֶזְרָח שָלוֹם בְּחֵן בַּת־צְחוֹק.</p>
<p>אַךְ אִם אֹמַר לְךָ, כִּי זֶה הַלֵּב</p>
<p>שָׁדוּד</p>
<p>וְגַם סָקוּל</p>
<p>וּמִתַּחְתָּיו פִּי תְּהוֹם חָצוּב –</p>
<p>הֲתַאֲמִין?</p>
<p>פִּתְאֹם הִבְהִיק מִפְרָשֹ: בַּת־צְחוֹק: נִתַּן לָךְ אוֹת,</p>
<p>שֶׁחֲבֵרְךָ הִפְלִיג מִמְּךָ וְעַד לְמֵרָחוֹק.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16984">https://benyehuda.org/read/16984</a></div></body>