<h1>פֶּרַח הַסְּתָו בָּעִיר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּרְחוֹבוֹת הָעִיר הוֹפִיעָה</p>
<p>חֲבַצֶּלֶת־הַשָּׁרוֹן,</p>
<p>וּמַרְאֶה לָהּ — כַּגָּבִיעַ,</p>
<p>שֶׁאָרֹךְ בּוֹ הַגָּרוֹן.</p>
<p>וְלֵךְ וּרְאֵה נָא בַּמִּלּוֹן</p>
<p>מַה שֶּׁהַמְחַבֵּר כָּתַב:</p>
<p>יֵשׁ עוֹד שֵׁם אֶחָד: “קְרִינוֹן”</p>
<p>לְזֶה הַפֶּרַח שֶׁל הַסְּתָו.</p>
<p>אַךְ אֲנַחְנוּ לֹא נָמִיר</p>
<p>שֵׁם “חֲבַצֶּלֶת־הַשָּׁרוֹן”;</p>
<p>כָּכָה הַתַּנַ"ךְ הִגְדִּיר</p>
<p>וְכָךְ עַרְבִי בָּעִיר יָרֹן.</p>
<p>וְכָל עוֹבְרֵי הָרְחוֹב קוֹנִים</p>
<p>וְכָל אֶזְרָח רֵיחוֹת יָזוּב;</p>
<p>הַקּוֹנֶה — לְבֶן־פָּנִים,</p>
<p>הַמּוֹכֵר — הֶאָח, שָׁזוּף.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17024">https://benyehuda.org/read/17024</a></div></body>