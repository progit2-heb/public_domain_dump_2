<h1>הוֹי, כְּנֶסֶת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוֹי, כְּנֶסֶת הַמְצֹעֶרֶת,</p>
<p>כְּשָׁמַיִךְ אֵין לְעֹמֶק,</p>
<p>אַךְ מֵאַדְמָתֵךְ שָׂרְדָה לָךְ זֶרֶת</p>
<p>וּבְנַחֲלָתֵךְ — הַצֹּמֶק.</p>
<p>הוֹי, כְּנֶסֶת הַמְפֹרֶצֶת,</p>
<p>אַדְמָתֵךְ הִשְׁקוּ דָמַיִךְ —</p>
<p>וְהִנֵּה יַד זֵד קוֹצֶצֶת</p>
<p>אַף בִּמְעַט כְּרָמָיִךְ.</p>
<p>הוֹי, כְּנֶסֶת, כְּנֶסֶת</p>
<p>הַמְקֻפַּחַת,</p>
<p>כִּפַּת שָׁלוֹם יַד אֵל מֵעָל פּוֹרֶשֶׂת,</p>
<p>אַךְ אֵשׁ רִפְּדָה מִתָּחַת.</p>
<p>הוֹי, כְּנֶסֶת, כְּנֶסֶת</p>
<p>הַמָּשְׁפֶּלֶת,</p>
<p>בָּנַיִךְ, הָהּ שְׁכוּחִים מֵחֶסֶד,</p>
<p>מַחֲמַדַּיִךְ — לְמַאֲכֶלֶת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16956">https://benyehuda.org/read/16956</a></div></body>