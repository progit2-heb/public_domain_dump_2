<h1>[אֲנִי וָאַתְּ רָדַמְנוּ עַד שֶׁקַּמְנוּ]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲנִי וָאַתְּ רָדַמְנוּ עַד שֶׁקַּמְנוּ,</p>
<p>מֵחֵיקֵךְ אָז גָּזַלְתִּי סוֹד הַסְּתָרִים,</p>
<p>כִּי צַרְתִּי צוּרוֹת־חַיִּים בֶּחֳמָרִים,</p>
<p>שְׁנֵינוּ אֶחָד הוּא וּבִבְנֵנוּ תַּמְנוּ.</p>
<p>וּמִטִּפָּה יָצָא אִישׁ כִּשְׁלֹמֹה חָכָם,</p>
<p>סוֹד מְעֻטָּף סוֹד נִתְעַרְטֵל מֵחִתּוּלוֹ,</p>
<p>וְהַשָׂטָן שׂוֹחֵק שְׂחוֹקוֹ הַהִתּוּלִי,</p>
<p>הֲנִמְצָא פְּתוּחִים, אוֹ אֲטוּמִים פְּתָחִים?</p>
<p>וּמֵעֵץ הַנְּצָחִים נוֹשְׁרוֹת שָׁעוֹת, שָׁעוֹת,</p>
<p>אָז יָשׁוּב מֶלֶךְ אַפִּרְיוֹנוֹ־רֵיקוֹ,</p>
<p>גַּן־עֵדֶן הֱקִיאָנוּ, כִּי אָשַׁמְנוּ;</p>
<p>שׁוֹאֲגוֹת הַתַּאֲווֹת שַׁאֲגַת אֲרָיוֹת,</p>
<p>גַּל הַחַיִּים הִרְכִּיבַנִי עַל מַסְרֵקוֹ,</p>
<p>וְלִפְנֵי סוֹד הַסּוֹד מִשְׁתּוֹמְמִים נָדַמְנוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17219">https://benyehuda.org/read/17219</a></div></body>