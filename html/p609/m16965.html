<h1>הוֹפִיעָה נָא</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נָבִיא זוֹעֵם, נָבִיא קַנָּא,</p>
<p>הוֹפִיעָה נָא, הוֹפִיעָה נָא.</p>
<p>שִׁחֵת הָעָם, הָעָם שִׁחֵת,</p>
<p>נִקְלֶה מֵחֵטְא, כָּבֵד מֵחֵטְא,</p>
<p>וְכָל נָבָל עוֹבֵר וָשָׁב</p>
<p>פּוֹרֵץ לַפְּנִים וּלְקָדָשָׁיו,</p>
<p>וְכָל תַּגְרָן יִמְכֹּר בַּשּׁוּק</p>
<p>תַּשְׁמִישׁ קְדֻשָּׁה גָנוּב, עָשׁוּק,</p>
<p>וּלְכָל פְּאַת קַרְקַע קְדוֹשָׁה</p>
<p>יִשְׁלַח סַרְסוּר יָדוֹ פּוֹשְׁעָה.</p>
<p>וְלָאו לֹא לָאו, וְהֵן לֹא הֵן,</p>
<p>וְכֵן הֶדְיוֹט, וְכֵן כֹּהֵן,</p>
<p>וּמִי שֶׁלֹּא יִשָּׂא כָּזָב —</p>
<p>יְגֹרַשׁ מִן גֵּו כְּזָב,</p>
<p>וְדִין אֶחָד, אַחַת חֻקָּה —</p>
<p>לְהִכָּנַע אוֹ לְהוּקַע.</p>
<p>נָבִיא זוֹעֵם, נָבִיא קַנָּא,</p>
<p>הוֹפִיעָה נָא, הוֹפִיעָה נָא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16965">https://benyehuda.org/read/16965</a></div></body>