<h1>מִיַּרְכְּתֵי סְפִינָה:</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>"הַיָּם רָגַע כָּחוֹל־תָּכוֹל</p>
<p>וּמֵימָיו – רְאִי מְלֻטָּשׁ;</p>
<p>הָיָה רָצוֹן לָחוּל מָחוֹל</p>
<p>לִקְרַאת חַיֵּי עוֹלָם חָדָשׁ.</p>
<p>"בַּלֵּיל הָיָה הַיָּם קוֹדֵר,</p>
<p>אַךְ שְׁבִיל יָרֵחַ בּוֹ הִכְסִיף;</p>
<p>הוֹ, לוּ אֵדַע, שֶׁבְּנִי עוֹד עֵר –</p>
<p>רַגְלִי אָרוּץ עַד תֵּל־אָבִיב!</p>
<p>"וּבְהַגִּיעַ יוֹם שִׁשִּׁי –</p>
<p>שֻׁלְחָן עָרַכְתִּי לִי כַּדָּת;</p>
<p>וּבְמִסְגֶּרֶת אֶשְׁנַבִּי</p>
<p>שִׁבַּצְתִּי שְׁתֵּי לַבּוֹת שַׁבָּת".</p>
</blockquote>
<p>מאזניים, תרצ"ב</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17047">https://benyehuda.org/read/17047</a></div></body>