<h1>[הַס! תְּפִלָּה קְטַנָּה לְבֵית־עָלְמִין מוֹבִילִים]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַס! תְּפִלָּה קְטַנָּה לְבֵית־עָלְמִין מוֹבִילִים,</p>
<p>תְּפִלָּה לֹא־רְצוּיָה;</p>
<p>לֹא קַדִּישׁ יָתוֹם, וְלֹא פָּסוּק תְּהִלִּים</p>
<p>לַסְּחוּפָה וְלַדְּווּיָה.</p>
<p>הַס! טוֹמְנִים בֶּעָפָר</p>
<p>אֲנָחָה־אָדָם;</p>
<p>וְכָךְ סָחִים: תְּחִלָּה הָיָה מַאֲמִין, וְאַחַר – כָּפָר,</p>
<p>נֶאֱנַח – וְנָדָם.</p>
<p>כִּי עָיֵף הָאִישׁ וַיִּיגָע</p>
<p>מִבַּקֵּשׁ נֵס וְהוּא יִגָּאֵל;</p>
<p>עַכְשָׁיו הָס: מוֹבִילִים אוֹתוֹ בְּטֶרֶם נִגְאָל –</p>
<p>לְקֶבֶר יִשְׂרָאֵל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16868">https://benyehuda.org/read/16868</a></div></body>