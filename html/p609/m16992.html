<h1>אַחַד הָעָם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוּא מָזַג נַפְשׁוֹ בְּכוֹס שֶל בְּדֹלַח</p>
<p>יָצוּק, שָׁקוּף, קָשׁוּט וְלֹא קָשׁוּט;</p>
<p>הַכְּאֵב הָיָה עָמֹק,</p>
<p>עַל כֵּן דְּבָרוֹ – בָּהִיר, חָזָק, פָּשׁוּט.</p>
<p>הוּא לֹא כִּבָּה, כִּי אִם רִסֵּן וְאַף בָּלַע</p>
<p>כָּל לֶהָבָה;</p>
<p>וּמַה הַפֶּלֶא, אִם בְּקַרְחֵי שִׁלְטוֹן הַשֵֹּכֵל</p>
<p>טְמוּנָה רִצְפַּת הָאַהֲבָה?!</p>
<p>הוּא קִבֵּל שְֹכָרוֹ… כִּי הוּא אָסַף אֶת כָּל כֻּלּוֹ</p>
<p>אֶל תַּחַת הַמַּשָֹּא, כְּסַבָּל נֶאֱמָן;</p>
<p>הוֹי, פַּקְפְּקָן־מַאֲמִין, הוֹי לִירִיקָן־נַתְּחָן,</p>
<p>וְהוֹי, אֳמָן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16992">https://benyehuda.org/read/16992</a></div></body>