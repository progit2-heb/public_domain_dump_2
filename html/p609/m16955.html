<h1>עוֹד יֵשׁ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵי שָׁם עָמֹק־עָמֹק נִשְׁמֶרֶת</p>
<p>מִכָּל מִשְׁמָר רִצְפָּה אַחַת,</p>
<p>לְאוֹר הַיּוֹם אוֹ בַּמַּחְתֶּרֶת</p>
<p>לֹא הַכֹּל שׁוֹחֵט שָׁחַט.</p>
<p>עוֹד יֵשׁ גַּם לֵב כָּלֶה מֵעֶרֶג</p>
<p>וּבוֹ תִּקְוָה חַמָּה,</p>
<p>אֲשֶׁר בְּעֶצֶם יוֹם הַהֶרֶג</p>
<p>לֹא נִשְׁפַּךְ דָּמָהּ.</p>
<p>עוֹד יֵשׁ חָרוֹן, וְגַם זְעָקָה תּוֹסֶסֶת</p>
<p>בְּמַחֲבֹאִים;</p>
<p>וּבְעֶצֶם יוֹם אַזְעִיק מִלֵּב הַכְּנֶסֶת:</p>
<p>אֲהָהּ, אֱלֹהִים!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16955">https://benyehuda.org/read/16955</a></div></body>