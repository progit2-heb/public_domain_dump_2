<h1>הַאֶקְרָא לָרָעָב?</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְאָז בִּהְיוֹת רָעָב בִּכְנַעַן</p>
<p>וּבְרֹאשׁ חוּצוֹת — הַזַּעַק, וּבַחֲדָרִים — הָרֶטֶן</p>
<p>עִם כָּל מְרוֹרַת הַפֶּתֶן,</p>
<p>הַאִם לֹא חָבַשְׁתִּי חֲמוֹרִי הָבֵא לָהֶם קְצָת טַעַן</p>
<p>כְּדֵי מַלֵּא הַבֶּטֶן?</p>
<p>עִמָּם זָעַקְתִּי: לֶחֶם, לֶחֶם, לֶחֶם!</p>
<p>וְלֹא חָלִילָה מִפְּסָלְתָּהּ שֶׁל פְּסֹלֶת —</p>
<p>מִקֶּמַח סֹלֶת:</p>
<p>אַךְ מַה מְּאֹד חָטָאתִי וָאֶנָּחֶם</p>
<p>עַל כָּל גַּרְעִין טִפַּחְתִּי וְכָל שִׁבֹּלֶת.</p>
<p>כִּי עֵת צִמְּחָה קָרַחַת אֲדָמָה — הָפַךְ לִבָּם קָרַחַת,</p>
<p>וְכֵן בִּמְלֹא זֵיתִים כָּל כֹּפֶשׁ —</p>
<p>סָחֲטוּ, אֲהָהּ לִי, גֶּזֶל, חֹנֶף, טָפֶשׁ;</p>
<p>וְכָל שֶׁהֶעֱסִיס תַּפּוּחַ עִם הַגֶּפֶן יַחַד</p>
<p>כֵּן בָּאֲשָׁה כָּל נָפֶשׁ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16969">https://benyehuda.org/read/16969</a></div></body>