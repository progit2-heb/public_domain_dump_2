<h1>שַׂמְּחִינִי, יְרוּשָׁלָיִם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שַׂמְּחִינִי שׁוּב, יְרוּשָׁלַיִם, וְנִשְׂמַחְתִּי!</p>
<p>שֶׁמִּתּוֹכֵךְ כְּוֶרֶד מֵאֶבֶן הָצְמַחְתִּי.</p>
<p>כְּוֶרֶד מֵאֶבֶן, אוֹ כְּאֶבֶן מֵחֹרֶשׁ מְזֻיָּת,</p>
<p>אוֹ כְּיַהֲלֹם־דָּם עַל שִׂפְתֵי כָּל מוּמָת.</p>
<p>שַׂמְחִינִי מְאֹד, כִּי מְאֹד נֶעֱצַבְתִּי –</p>
<p>אַךְ אִם יֶשַׁע שָׂגַבְתִּי;</p>
<p>שֶׁכֵּן בֵּין שֶׁשָּׁכַבְתִּי וּבֵין שֶׁקַּמְתִּי,</p>
<p>בְּאַבְנֵי קֹדֶשׁ נִרְגַּמְתִּי.</p>
</blockquote>
<p>קמה, תש"ט</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16732">https://benyehuda.org/read/16732</a></div></body>