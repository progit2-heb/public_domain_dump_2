<h1>קַר וְחָרֵר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>סְחַטְתָּנוּ כִסְחֹט מִקְּלִפָּתוֹ</p>
<p>דַּם עֵנָב</p>
<p>אוֹ מִנֹּאד – יֵינָיו.</p>
<p>וְעִם הַרְבֵּה בֶּכֶה פִּכְּתָה</p>
<p>קִמְעָה קִמְעָה</p>
<p>עַד שֶׁאָזְלָה – גַּם הַדִּמְעָה,</p>
<p>זוֹ הַדִּמְעָה, שֶׁהָעַיִן תְּעַר</p>
<p>חַמָּה וְתַמָּה</p>
<p>מִכּוֹס יָגוֹן אֶל כּוֹס נֶחָמָה.</p>
<p>עַכְשָׁו מְקוֹרֵנוּ גַּם כָּבוּי</p>
<p>גַּם יָבֵשׁ,</p>
<p>שֶׁכֵּן מְקוֹם הַדֶּמַע שָׁם הָאֵשׁ.</p>
<p>עַל כֵּן עַכְשָׁו בְּעֵת צָרָה</p>
<p>כִּי בִּבְכִי נְמָרֵר</p>
<p>הֲרֵיהוּ, אֲהָהּ, קַר וְחָרֵר.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16658">https://benyehuda.org/read/16658</a></div></body>