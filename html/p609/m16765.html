<h1>מַלְכוּת הַפְּרָט</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִשָּׁה, יָקַרְתְּ לִי מִן הַכֶּתֶר,</p>
<p>נָעַמְתְּ מִן הַשַּׁרְבִיט;</p>
<p>בִּמְקוֹם לִנְחוֹל כְּבוֹד מֶלֶךְ – יֶתֶר</p>
<p>חֵן לֵישֵׁב עִמָּךְ טַן־דּוּ לְתֵה עַרְבִית.</p>
<p>אִשָּׁה, בָּחַרְתִּי לִי מַלְכוּת אַחֶרֶת,</p>
<p>עִמָּךְ שָׁפְרָה לִי חֶלְקָתִי;</p>
<p>רָחוֹק מִלּוֹנְדוֹן, בְּפִנָּה נִסְתֶּרֶת</p>
<p>אֲנִי לָךְ מֶלֶךְ וְאַתְּ הִיא מַלְכָּתִי.</p>
<p>וְתַחַת שֶׁדְּבָרִי יַרְדְּ יָם וְגַם יַבֶּשֶׁת –</p>
<p>מַלְכוּת הַפְּרָט שֶׁלִּי הוּא יַרְדְּ;</p>
<p>וַהֲרֵי כְּדָת וָדִין אַתְּ מְקֻדֶּשֶׁת</p>
<p>לִי לְאֶדִי – לְשֶׁעָבַר הַמֶּלֶךְ אֵדוּאַרְדְ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16765">https://benyehuda.org/read/16765</a></div></body>