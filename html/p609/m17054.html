<h1>[בְּלֵב יְרוּשָׁלַיִם טָבַלְתִּי מַכְתֵּבִי]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בְּלֵב יְרוּשָׁלַיִם טָבַלְתִּי מַכְתֵּבִי</p>
<p>וּבִיחִידוּת שָׁתִיתִי וּמָצִיתִי כְּאֵבִי</p>
<p>   עֵת הִתְפַּלַּשְׁתִּי חַי בְּבֵין קְבָרִים;</p>
<p>אֲנִי עִם כָּל אֲשֶׁר מִגִּיל גָּלָה וּלְגִיל כָּמַהּ</p>
<p>וְכָל הַלֵּיל נִסַּרְתִּי בְּגַלְגַּל חַמָּה;</p>
<p>אֲנִי נֵס מַיִם בַּצִּיָּה וּבַצָּמָא</p>
<p>   וּבְכִי וָרֹן עַל צְחִיחַ הֲרָרִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17054">https://benyehuda.org/read/17054</a></div></body>