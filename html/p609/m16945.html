<h1>מַה דַּלּוֹתִי</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מַה דַּלּוֹתִי מְאֹד, אֱלֹהִים אַדִּירִים,</p>
<p>בַּיַּבֶּשֶׁת הַזֹּאת;</p>
<p>כִּי מְלֵאוֹת הַתְּפִלּוֹת וּפוֹרִים הַשְּׁחָקִים —</p>
<p>וְהָאֲדָמוֹת כֹּה רָזוֹת.</p>
<p>מַה שָּׂמַחְתִּי מְאֹד, אֱלֹהִים אַדִּירִים,</p>
<p>כִּי מֵאֵשׁ וְסוּפָה</p>
<p>עֲנִיתַנִי תָּמִיד, גַּם אוֹתִי גַם הַטָּף,</p>
<p>בְּשִׁבֹּלֶת שְׁדוּפָה.</p>
<p>מָה אֻשַּׁרְתִּי, מְאֹד, אֱלֹהִים אַדִּירִים,</p>
<p>כִּי אֶבְטַח וְלֹא אֶפְחַד</p>
<p>לַעֲרוֹת אֶת חַיַּי וְלַעֲרוֹף עוֹלָמִי</p>
<p>עַל אֶבֶן אַחַת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16945">https://benyehuda.org/read/16945</a></div></body>