<h1>אַתְּ הַמְגֻדֶּפֶת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַתְּ הַמְגֻדֶּפֶת</p>
<p>וְאַתְּ הַמְנֹאֶצֶת,</p>
<p>מִכָּל מַחְמַדַּי אֵין כָּמוֹךְ לִי נִכְסֶפֶת,</p>
<p>כָּמוֹךְ נֶעֱרֶצֶת.</p>
<p>אַתְּ הַדּוֹמַעַת</p>
<p>וְאַתְּ הַמְבֻיֶּשֶׁת,</p>
<p>לִי אֵין מִלְּבַדֵּךְ אַף אַמָּה מְרֻבַּעַת</p>
<p>בְּרַחֲבֵי הַיַּבֶּשֶׁת.</p>
<p>אַתְּ הַמְחֻלֶּלֶת</p>
<p>וְאַתְּ הַמָּכְאֶבֶת,</p>
<p>אֲנִי מַאֲמִין: מִלְּחִישַׁת הַגַּחֶלֶת</p>
<p>תְּנֻפַּח עוֹד שַׁלְהֶבֶת.</p>
<p>אַתְּ הַמָּשְׁפֶּלֶת</p>
<p>וְאַתְּ הַמָּרְתַּחַת,</p>
<p>עַל שַׁעֲרֵךְ עוֹד בּוֹעֵר כְּתָב הַשֶּׁלֶט;</p>
<p>אֶרֶץ מֻבְטַחַת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16966">https://benyehuda.org/read/16966</a></div></body>