<h1>[לְמַעַן לְנַחֵם אִמָּהוֹת אֲבֵלוֹת וְאַלְמָנוֹת וּבָנִים]</h1>
אנדרה שנייה / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לְמַעַן לְנַחֵם אִמָּהוֹת אֲבֵלוֹת וְאַלְמָנוֹת וּבָנִים,</p>
<p>וּלְמַעַן שֶׁתֹּאחַז פַּלָּצוּת אֶת כַּת הַתַּלְיָנִים</p>
<p>בְּעָמְדָם מוּל דְּמוּתָם, אֲשַׁוֶּה עַל פְּנֵי הַגִּלָּיוֹן;</p>
<p>לְמַעַן לָרֶדֶת לְעִמְקֵי גֵיהִנֹּם</p>
<p>וּלְהַעֲלוֹת מִשָּׁם כָּל כְּלֵי נָקָם וְשׁוֹט הַכִּלָּיוֹן,</p>
<p>הַמַּצְלִיף מֵאָז וּמֵעוֹלָם עַל שׁוֹפְכֵי דַם חִנָּם;</p>
<p>לְמַעַן תֵּת אֶת שְׁמָם לְדֵרָאוֹן וְלָשִׁיר אֶת עָנְשָׁם לְאָדָם</p>
<p>בְּלוֹם פֶּה וּכְבוֹשׁ צַעַר וַאֲנָחָה,</p>
<p>שָׂא דוּמָם נִקְמָתְךָ, לֵב רַגָּשׁ, לֵב יוֹצֵא לַחֲסָדִים,</p>
<p>וְאַתְּ, נְדִיבוּת רוּחַ, שְׂאִי קִינָה אִם אוּבַל לְעֵמֶק
הַבָּכָא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17111">https://benyehuda.org/read/17111</a></div></body>