<h1>עִם הָאָרוֹן</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>… וַתִּתְחַנֵּן: “שָׁמַיִם, בַּקְשׁוּ רַחֲמִים עָלַי”,</p>
<p>אַךְ אַלְלַי.</p>
<p>עַכְשָׁיו, מִשֶּׁמָּצָאתָ לֵאלֹהִים נָתִיב</p>
<p>הֲלֹא בַּקֵּש עָלֵינוּ עוֹד תֵּיטִיב.</p>
<p>כִּי אֲנַחְנוּ – שְׁאֵרִית תְּפִלָּה שָׁחַטְנוּ</p>
<p>וְלֹא הִקְדַּמְנוּךָ מַתְנוּ.</p>
<p>אַתָּה אֲשֶׁר הָרְאֵיתָ אֶת אַחֶיךָ בְּבָשְׁתָּם,</p>
<p>וּבְהִתְחַלֵּל שְׁלָשְׁתָּם:</p>
<p>הָעָם וַאֲרוֹן הַבְּרִית וְאַדְמָתוֹ,</p>
<p>עִם הִדָּקֵר הַלֵּב בְּתֻמָּתוֹ. –</p>
<p>עֲמֹד וּקְבֹל לִפְנֵי כִּסֵּא הָרַחֲמִים,</p>
<p>שֶׁלֹּא בִּלְבַד עֻקַּדְנוּ עַל מִזְבַּח עַמִּים,</p>
<p>אֶלָּא גַם זֹאת, שֶׁאָח עוֹקֵד אָחִיו</p>
<p>וּבֵן – אָבִיו.</p>
<p>אֱמֹר: בְּעוֹד שֶׁבְּשַׁעַר הַחִיצוֹן</p>
<p>זֻבַּחְנוּ יוֹם וָלֵיל מִצֹּאן –</p>
<p>אֶל בֵּין שְׁוָקִים וּשְׁעָרִים נִבְנִים</p>
<p>הִזְדַּבַּחְנוּ מִבִּפְנִים.</p>
<p>אֱמֹר, שֶׁהִדְבִּיקַתְנוּ כַּשּׁוֹאָה דְלֵקָה,</p>
<p>אֲשֶׁר נִפְּחָה צִיּוֹן בְּתוֹך חֵיקָהּ.</p>
<p>אֱמֹר, שֶׁכָּל לָשׁוֹן תַּעֲמִיק הַרְעֵל וְהִתְרַעֵל</p>
<p>כִּי הָרְעֲלוּ בְּאֵרוֹת בְּיִשְֹרָאֵל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17000">https://benyehuda.org/read/17000</a></div></body>