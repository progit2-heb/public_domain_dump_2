<h1>[יָם סוֹעֵר הִרְכִּיבַנִי עַל מַסְרֵקוֹ]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָם סוֹעֵר הִרְכִּיבַנִי עַל מַסְרֵקוֹ.</p>
<p>טִרְמַנִי דוֹרִי, טֵרַמְתִּי דוֹרִי?</p>
<p>וּבְהִלָּקְחִי, וּבְהִדָּעֵךְ אוֹרִי</p>
<p>הֲיַשִׂיג אִישׁ מַהוּתִי, דּוֹר – הֶזֵּקוֹ?</p>
<p>יָבוֹא מֻמְחֶה אָז וְיִמְדֹּד אֶת־אַבְחוֹמִי,</p>
<p>כַּמָּה הָיָה בִּי מִיסוֹד הַחֻמְצִי;</p>
<p>יִקְבַּע שִׁעוּר מֹחִי, הֶקֵף קֻמְצִי,</p>
<p>אֲנָכוֹ יַצִּיב מִכֵּפִי אֶל תְּהוֹמִי.</p>
<p>הַאֶקְצֹף אָז, אִם אֶחְרֹק שֵׁן מְחָאָה?</p>
<p>מָה אִם חוֹקֵר צָדַק, מָה אִם טָעָה?</p>
<p>כֹּהֲנִים לַחָכְמוֹת – קָרְבַּן חוֹב שִׁלַּמְנוּ</p>
<p>זֶה הַשֶּׁלֶד יִהְיֶה מְקוֹר כָּל־בְּרָכָה,</p>
<p>וּלְמַדָּעֵי דוֹרִי – הַהֲנָחָה,</p>
<p>לִפְנֵי סוֹד הַסּוֹד מִשְׁתּוֹמְמִים נָדַמְנוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17217">https://benyehuda.org/read/17217</a></div></body>