<h1>אָנוּ...</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָנוּ – מִזֶּרַע משֶׁה אָנוּ, מֵחוֹצְבֵי לוּחוֹת חַיִּים,</p>
<p>אֲשֶׁר בַּלֵּב נַשְׁקִיעֵם וּבַדָּם נְשַׁבְּצֵם;</p>
<p>וְאִם כְּאָז הֱיִיתֶם –
נְנַפְּצֵם לֹֹא אֶל סְלָעִים, אֶל בּוֹגְדֵי עָם נְנַפְּצֵם.</p>
<p>אָנוּ – מִזֶּרַע דָוִד אָנוּ, מִמַּלְכוּת בֵּית יִשְׂרָאֵל,</p>
<p>אַלְיוֹנֵי־יָד נְקַצֵּץ מִשִּׁיר אֶת שִׁירַת בָּבֶל;</p>
<p>הַאֵין מִדָּוִד זֶרַע,</p>
<p>אֲשֶׁר אֶת אַחְאָב נַמְלִיךְ, אוֹ נֹאהַב אֶת אִיזָבֶל?</p>
<p>אָנוּ – מִבְּנֵי עֲקִיבָא אָנוּ, וּמַסְרְקוֹת הַבַּרְזֶל</p>
<p>לֹא יַעֲבִידוּנוּ אֶל הַבָּעַל;</p>
<p>מִתּוֹךְ עִנּוּיֵי מָוֶת מִתּוֹךְ עֲנַן מִזְבְּחוֹת</p>
<p>נְקַדֵּשׁ שֵׁם שָׁמַיִם בִּקְרִיאַת: “שְׁמַע יִשְׂרָאֵל!”</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17035">https://benyehuda.org/read/17035</a></div></body>