<h1>[הַכְרָזַת בַּלְפוּר אַף הִיא אֵינָהּ זָבַת חָלָב]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַכְרָזַת בַּלְפוּר אַף הִיא אֵינָהּ זָבַת</p>
<p>חָלָב וּדְבַשׁ, וּנְקִיָּה אֵינֶנָּהּ מִנִּי מוּם,</p>
<p>אוּלָם הִשְׁלַמְנוּ כְּבָר בְּדִיעֲבַד</p>
<p>עִם מִינִימוּם.</p>
<p>וְאִם אֲנַחְנוּ עוֹד מִזֶּה נָזוּז</p>
<p>וּמִזֶּה נִתֵּן מַתָּן,</p>
<p>הֲרֵי הַבַּיִת הַלְּאֻמִּי יִהְיֶה בָּזוּז</p>
<p>וְכֻלּוֹ נְשׁוּךְ עַקְרָב וָתַן.</p>
<p>וְלָמָּה זֶה יוֹם־יוֹם לַשְׁכִּים</p>
<p>וּבְ“שָׁלוֹם” כְּמִתְרַפְּסִים דָּגוֹל?</p>
<p>הֲרֵי הִכְרַזְנוּ כְּבָר עִם וַיצְמָן כִּי נַסְכִּים</p>
<p>לֵישֵׁב לְיַד שֻׁלְחָן עָגֹל!</p>
<p>מִטַּעַם זֶה אֵין טַעַם עוֹד הַשְׁכֵּם וְהַעֲרֵב</p>
<p>בְּ“הַצָּעוֹת” יוֹם־יוֹם!</p>
<p>עַכְשָׁו צָרִיךְ שֶׁשְּׁעַת הַחֶסֶד תִּתְקָרֵב</p>
<p>וְהַצַּד הַהוּא יִפְתַּח בִּדְבַר שָׁלוֹם.</p>
</blockquote>
<p>הארץ, 13.11.1936</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16791">https://benyehuda.org/read/16791</a></div></body>