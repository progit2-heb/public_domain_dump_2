<h1>שַׂר הַחַשְׁמַל</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְאֵלֶּה סִמָּנָיו שֶׁל הַ“מֻּכָּ”ז"</p>
<p>מֵאָז וְעַד כָּאן:</p>
<p>חָצוּב כְּסֶלַע וּמְרֻכָּז,</p>
<p>אָטִים, שַׁתְקָן.</p>
<p>הִלּוּךְ זָרִיז, מִפְנִים חַדִּים,</p>
<p>אַף כִּי גוּפוֹ רְחַב חָזִית,</p>
<p>כִּי הַהַסָּקָה שֶׁל הַדְּוָדִים</p>
<p>הִיא חַשְׁמַלִּית וּמֶרְכָּזִית.</p>
<p>וּמִפָּנָיו יֵרוֹמוּ עֲמָקִים,</p>
<p>יִשַּׁח רוּם הָר, יִסֹּב יַרְדֵּן;</p>
<p>בְּכֹחַ אוֹר יָהֵלּוּ מַחֲשַׁכִּים</p>
<p>וּבְכֹחַ מַיִם צְחִיחַ מִתְוַרְדֵּן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16755">https://benyehuda.org/read/16755</a></div></body>