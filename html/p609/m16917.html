<h1>[יְמֵי אוֹר וּמֶרְחָב, הַדְרַת דְּרוֹר וּזְהַב־הַשָֹּדוֹת]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יְמֵי אוֹר וּמֶרְחָב, הַדְרַת דְּרוֹר וּזְהַב־הַשָֹּדוֹת.</p>
<p>וּמִי יָמֹד הַמֶּרְחָבִים וּמִי יַצִּיב גְּבוּלִים לָמוֹ?</p>
<p>בָּרוּךְ אַתָּה אֱלֹהֵינוּ, יוֹצֵר שִׁפְעַת הָאַגָּדוֹת</p>
<p>בְּעוֹלָמוֹ.</p>
<p>דּוֹרוֹת הוֹלְכִים קוֹמְמיּוּת, דּוֹר נְבִיאִים וּבְנֵי מְלָכִים</p>
<p>וּמִי גִדֵּל אֶת כָּל אֵלֶּה, מִי יְלָדָם?</p>
<p>בָּרוּךְ אַתָּה אֱלֹהֵינוּ מַחֲזִיר עוֹלָם לְקַדְמוּתוֹ, מַמְלִיךְ מְלָכִים –</p>
<p>אֶת הָאָדָם.</p>
<p>שַׁחֲרוּת, בַּחֲרוּת רַחֲבַת־נֶפֶשׁ, הִמְנוֹן אַהֲבַת הַפַּיְטָנִים.</p>
<p>וּמַה נַפְשִׁי עוֹד תִּדְרשִׁי?</p>
<p>אֲנִי צועֵד הַר וָגֶבַע, שִֹמְחַת עוֹלָם, שִׁיר אֵיתָנִים –</p>
<p>זֵר עַל רֹאשִׁי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16917">https://benyehuda.org/read/16917</a></div></body>