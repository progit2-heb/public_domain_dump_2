<h1>בְּיוֹם גֶּשֶׁם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>גֶּשֶׁם סַחַף, גֶּשֶׁם שֶׁטֶף –</p>
<p>וּמָחָר יִיבַשׁ עַד נֵטֶף</p>
<p>אֵיזֶה מֶרֶד רָן עִם רוּחַ –</p>
<p>וְהַיּוֹם הַזֶּה יָפוּחַ.</p>
<p>גִּיל מִשֹּׁרֶשׁ עַד צַמֶּרֶת –</p>
<p>וּמָחָר יִבְכֶּה כָּל זֶרֶד.</p>
<p>צַהַל רְוָי לְיַד הַשֹּׁקֶת –</p>
<p>וּמָחָר יִקֹּב כָּאן שָׁקֶט.</p>
<p>גֶּשֶׁם, גֶּשֶׁם, שֶׁמֶשׁ, שָׁמֶש –</p>
<p>כְּלוּם עוֹד יֵשׁ בָּאָרֶץ כָּמֶשׁ?</p>
<p>כּוֹכְבֵי־לֶכֶת, כּוֹכְבֵי־שָׁבֶת –</p>
<p>כְּלוּם עוֹד יֵשׁ בָּאָרֶץ מָוֶת?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16682">https://benyehuda.org/read/16682</a></div></body>