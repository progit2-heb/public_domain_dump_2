<h1>מִסְפֵּד מַר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>וְשַׁבֵּחַ תָּמִיד אֶת הַמֵּת</p>
<p>יוֹתֵר מֵאֲשֶׁר אֶת הַחַי;</p>
<p>וְעַכְשָׁיו יְשֻׁבַּח קָרְבַּן־עֵט</p>
<p>בְּפִי אַחְיוֹתַי וְאַחַי…</p>
<p>בְּחַיָּיו לֹא הִרְבּוּ בְּשִׁבְחוֹ,</p>
<p>אֶנְחָתוֹ צָלְלָה בְּלִי הֵדִים;</p>
<p>וְעַכְשָׁיו שֶׁ“טָבֹחַ טָבְחוּ” –</p>
<p>קוֹשְׁרִים לוֹ כִּתְרֵי מִסְפֵּדִים.</p>
<p>בְּחַיָּיו הִתְהַלֵּךְ כְּבוֹדֵד,</p>
<p>בְּמוֹתוֹ – מָה רַבִּים מַסְפִּידָיו!</p>
<p>בְּקִבְרוֹ עִם עַצְמוֹ מִסְתּוֹדֵד:</p>
<p>"הָאֱמֶת, שֶׁכָּל עַיִן תִּדְאַב?</p>
<p>"בְּחַיַּי לֹא שִׁבַּחְתֶּם אוֹתִי</p>
<p>"וְלָמָּה תִּבְכּוּ עַל גָּדִישׁ?</p>
<p>"סְפָרַי – הֵם יִבְכּוּ עַל מוֹתִי,</p>
<p>“סְפָרַי – הֵם יֹאמְרוּ הַ’קַּדִּישׁ'…”</p>
</blockquote>
<p>הארץ, 8.7.32</p>
<div class="footnotes">
<hr/>
<ol>
<li id="fn:1">
<p>על הסופר ש. בן–ציון <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17048">https://benyehuda.org/read/17048</a></div></body>