<h1>נַחוּם סוֹקוֹלוֹב</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוֹי, יַד הַזְּמָן, מָה רַב הַטּוּב אֲשֶׁר צָפַנְתְּ</p>
<p>לְזֶה הָאִישׁ עַל סַף גְּבוּרוֹת שָׁנָיו;</p>
<p>אֲנִי רוֹאֶה אוֹתוֹ טִפּוּס מִטִּפּוּסֵי רֶמְבְּרַנְט</p>
<p>בְּכָל פַּרְצוּף פָּנָיו.</p>
<p>אֲנִי רוֹאֶה אוֹתוֹ אֶשְׁכּוֹל הָאֶשְׁכּוֹלוֹת,</p>
<p>רִמּוֹן הָרִמּוֹנִים;</p>
<p>וּבְכָל תָּאָיו עוֹד יֵשׁ רֵיחוֹת וְיֵשׁ קוֹלוֹת</p>
<p>שֶׁל בַּחֲרוּת עִם כָּל הַסַּמְמָנִים.</p>
<p>וּבִגְבוּרוֹת — זֵר הַקּוֹצִים לְגֻלְגָּלְתּוֹ עָנַד:</p>
<p>תָּמִיד עִם תַּרְמִילוֹ וְעִם מַקְלוֹ;</p>
<p>וְאִם פְּרָס לִתֵּן לְעֶלֶם יְפֵה־עֵינַיִם, נָע וָנָד —</p>
<p>רַק לוֹ לָתֵת, רַק לוֹ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17004">https://benyehuda.org/read/17004</a></div></body>