<h1>שִׁיר הַשִּׁקְמִים</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּקְצֵה הָעִיר הָיֹה הָיוּ</p>
<p>שִׁבְעָה עָשָׂר עֵצִים –</p>
<p>וַדַּאי בְּנֵי שְׁלשׁ מֵאוֹת סְתָוִים</p>
<p>וּשְׁלֹש מֵאוֹת קֵיצִים.</p>
<p>    שְׁבַע עֶשְׂרֵה הָיוּ שִׁקְמוֹת,</p>
<p>    זְקוּפוֹת וְגַם עִקְמוֹת.</p>
<p>וַיְהִי הַיּוֹם וּבְעֵץ אֶחָד</p>
<p>מַשּׂוֹר גָּדוֹל נָסַר –</p>
<p>וַאֲהָהּ, מֵאָז לֹא נִשְׁאֲרוּ</p>
<p>כִּי אִם שִׁשָּׁה עָשָׂר.</p>
<p>    שֵׁשׁ עֶשְׂרֵה עַכְשָׁו שִׁקְמוֹת</p>
<p>    זְקוּפוֹת וְגַם עִקְמוֹת.</p>
<p>נַחֲמוּ, בָּנִים, עִיר שַׁכּוּלָה,</p>
<p>נִקְמוּ נָא נִקְמָתָהּ:</p>
<p>נִטְעוּ שִׁקְמָה – וְלַשְּׁפֵלָה</p>
<p>תּוּשַׁב נָא שִׁקְמָתָהּ.</p>
<p>    שְׁבַע עֶשְׂרֵה הָיוּ שִׁקְמוֹת</p>
<p>    זְקוּפוֹת וְגַם עִקְמוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16761">https://benyehuda.org/read/16761</a></div></body>