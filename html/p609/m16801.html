<h1>פִּזְמוֹן תּוּנִיס וּבִזֶרְטָה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בַּקְּרָב עַל תּוּנִיס וּבִינְזֶרֶת</p>
<p>בְּחֶבֶל חֲצִי־אִי כֵּף־בּוֹן –</p>
<p>הַ“פִיהְרֶר” נָחַל רוּם תִּפְאֶרֶת,</p>
<p>הַ“דּוּצֶ’ה” זָכָה לְ“חֶרְבּוֹן”.</p>
<p>פִּתְאוֹם, עוֹד לִפְנֵי יוֹם הַכֶּסֶה</p>
<p>הֻכָּה חֵיל הַצִּיר וְכֻתַּר;</p>
<p><strong>לְמוֹנְטְגוֹמְרִי</strong> מָסַר עַצְמוֹ <strong>מֶאסֶא</strong>,</p>
<p>בְּיוֹם שֶׁלְּ“מַרְשַׁל” הָכְתַּר.</p>
<p>שָׁם כָּל גֶּנֶרָלֵי הַיֶּקִ"ים</p>
<p>הִנִּיחוּ לָאָרֶץ נִשְׁקָם;</p>
<p><strong>אֲלֶכְּסַנְדֶּר</strong> הֶאֱכִיל אוֹתָם “סְטֶאקִ”ים"</p>
<p>וּבִירָה שֶׁל “נֶשֶׁר” הִשְׁקָם.</p>
<p>חֻלַּל גְּאוֹנוֹ שֶׁל הַצֶּבִי:</p>
<p>הַ“קּוֹרְפּוּס” הוּרַד מֵעַל כַּן;</p>
<p><strong>פוֹן אַרְנִים, פוֹן אַרְנִים</strong> בַּשֶּׁבִי</p>
<p>כִּי <strong>רוֹמֶל</strong> בָּרַח, לַבַּלְקָן.</p>
</blockquote>
<p>הארץ, 18.5.1943</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16801">https://benyehuda.org/read/16801</a></div></body>