<h1>קוּבּוֹת יְרוּשָׁלַיִם (נוסח ראשון)</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>קוּבּוֹת יְרוּשָׁלַיִם אֲפוֹרוֹת וּמְאֻבָּקוֹת,</p>
<p>בַּיּוֹם רוֹבֵץ שָׁם חשֶׁךְ, בַּלַּיְלָה אֵין הַדְלָקוֹת.</p>
<p>כִּבְנוֹת מִשְׁפָּחָה אַחַת כֻּלָּן שׁוֹכְנוֹת יַחַד,</p>
<p>כְּעַדֶר זֶה שֶׁל רְחֵלִים מִצְטַפְּפוֹת מִפַּחַד.</p>
<p>קוּבּוֹת יְרוּשָׁלַיִם – כַּבְכַּבִּים עַל פִּי מְעָרוֹת,</p>
<p>כָּנְסוּ כָּל הַסּוֹדוֹת, קָפְאוּ עַל נִסְתָּרוֹת.</p>
<p>יֵשׁ נִפְתַּחַת פִּתְאוֹם דֶּלֶת אַחַת קְטַנָּה</p>
<p>וּמוּנֶפֶת תֵּיכֵף – דָּבָר לֹא נִשְׁתַּנָּה.</p>
<p>קוּבּוֹת יְרוּשָׁלַיִם הָעֲשׂוּיוֹת חֵמָר,</p>
<p>הֵנָּה נִרְאוֹת תָּמִיד מִזְבַּח אוֹ אַלְמֵימָר.</p>
<p>וְאִם בָּעֶרֶב יוֹפַע שָׁמָּה סָב־עֲרָבִי,</p>
<p>וְהָיְתָה לוֹ הַדְּמוּת שֶׁל כֹּהֵן, אוֹ שֶׁל נָבִיא.</p>
</blockquote>
<p>(נוסח ראשון של השיר)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17066">https://benyehuda.org/read/17066</a></div></body>