<h1>אִם אֵין מִזְבֵּחַ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִם אֵין מִזְבֵּחַ – עַל כָּל גִּבְעָה שׁוֹמֵמָה</p>
<p>אַקְרִיב מִנְחָתִי,</p>
<p>וְאִם שֶׁקֶט בָּעִיר וּשְׁנָתָהּ נָעֲמָה –</p>
<p>וְהֶחֱרִידַתָּהּ אַנְחָתִי.</p>
<p>אִם אֵין מִקְדָּשׁ – בְּרַעַשׁ אַכֶּה</p>
<p>אֶת קַרְנוֹת הַחוֹמָה הַפְּרוּצָה,</p>
<p>וְאִם אֵין מַיִם טְהוֹרִים, אֲשֶׁר אַזֶּה</p>
<p>עַל יְרוּשָׁלַיִם – אַזֶּה מִדַּם קַרְקַפְתִּי הַמְּחוּצָה.</p>
<p>וְאִם אֵין נָבִיא וְכֹהֵן – וְתָפַשְׂתִּי כָּל מְצֹרָע,</p>
<p>אִם שַׁקְרָן אוֹ מַדִּיחַ,</p>
<p>וְאָמַרְתִּי: הַאִם לֹא אַתָּה הוּא, שֶׁלְּךָ יְקֹרָא</p>
<p>מָשִׁיחַ?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17072">https://benyehuda.org/read/17072</a></div></body>