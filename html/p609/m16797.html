<h1>הוֹשַׁע־נָא</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הוֹשַׁע־נָא יְבוּל אַדְמָתֵנוּ מֵאֶרֶר</p>
<p>וְזַיִת מִנֶּשֶׁל,</p>
<p>כִּי בְּעוֹד לֹא הָמְתַּק גּוֹרָלֵנוּ מִמֶּרֶר</p>
<p>וְלֹא נִסְתַּיְּמוּ שִׂיחוֹת לוֹנְדוֹן בְּכֶשֶׁל –</p>
<p>נִתְּנוּ פִּצּוּיִים לִמְאַרְגְּנֵי הַטֵּרוֹר</p>
<p>וּבֵירוּת הִשְׁלִימָה עִם “סֵישֶׁל”!</p>
<p>וּמוּטָב לְדַבֵּר מִלָּשֶׁבֶת בְּאֵלֶם;</p>
<p>הַכֹּל כַּשּׁוּרָה, כַּהֲלָכָה וּ“בְסֵדֶר”:</p>
<p>שְׁבוּעָה לֹא שְׁבוּעָה וְאַף נֶדֶר לֹא נֶדֶר,</p>
<p>אִם בְּנֵי סֵישֶׁל הֻרְשׁוּ הִתְרָאוֹת עִם הָעֶלֶם,</p>
<p>הַמְסוֹבֵב גַּלְגַּלִים מִתּוֹךְ יַרְכְּתֵי חֶדֶר.</p>
<p>אַךְ מִי כָּאן פִּקֵּחַ וּמִי כָּאן אִישׁ “חֶלֶם”?</p>
<p>וּבֶאֱמֶת אֵין עֲדַיִן לָדַעַת</p>
<p>כֵּיצַד וּמָתַי כְּבָר יַתִּירוּ הַפְּקַעַת,</p>
<p>וּמִי הֶחָכָם שֶׁיַּחְדֹּר לַתִּסְבֹּכֶת</p>
<p>שֶׁמֵּאֲחוֹרֵי הַקְּלָעִים וְהַפָּרֹכֶת?</p>
<p>אָדוֹן הַמּוֹשִׁיעַ לְ“אוֹם אֲנִי חוֹמָה”,</p>
<p>מַה יֵּשׁ בֵּין פָּרִיס לְבֵין לוֹנְדוֹן וְרוֹמָא?</p>
</blockquote>
<p>הארץ, 12.1.1939</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16797">https://benyehuda.org/read/16797</a></div></body>