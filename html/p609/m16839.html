<h1>[דִּמְמַת הַלַּיִל מִתְרַקְּמָה לְטַלִּית]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>דִּמְמַת הַלַּיִל מִתְרַקְּמָה לְטַלִּית</p>
<p>שֶׁל תְּכֵלֶת;</p>
<p>חֲצִי לְבָנָה לָהּ עוֹשָׂה עֲטָרָה חַשְׁמַלִּית</p>
<p>בַּלֵּילוֹת.</p>
<p>שֵׁם צַדִּיק מְרַחֵף מִתַּחַת שָׁמַיִם</p>
<p>וְעוֹטֵף</p>
<p>טַלִּיתוֹ — וְנִשְׁמַע סוֹד שִׂיחַ שְׂפָתַיִם</p>
<p>ונוֹטֵף</p>
<p>אוֹר טָהוֹר, אוֹר קָדוֹשׁ מִתְּפִלּוֹת הַנְּשָׁמוֹת</p>
<p>הַטְּהוֹרוֹת. —</p>
<p>כָּךְ מַדְלִיק הַצַּדִּיק עֲלֵי הָאֲדָמוֹת</p>
<p>מְאוֹרוֹת.</p>
<p>וְרֶגַע נִזְדַּעְזַע הַיְקוּם — וְנִשְׁתַּתֵּק</p>
<p>בִּזְכוּתוֹ;</p>
<p>וּשְׁכִינָה אוֹמֶרֶת: בֵּן יוּלַד לַצַּדִּיק</p>
<p>בִּדְמוּתוֹ…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16839">https://benyehuda.org/read/16839</a></div></body>