<h1>[נְשָׁקַתְנִי שְׁכִינָה רַכָּה וּנְשָׁקַנִי שַׂר הַתֹּפֶת]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נְשָׁקַתְנִי שְׁכִינָה רַכָּה וּנְשָׁקַנִי שַׂר הַתֹּפֶת.</p>
<p>נְשִׁיקוֹת שְׁתַּיִם צָרְבוּ מִצְחִי,</p>
<p>וְזוֹ וְזוֹ עָשׂוּנִי נִצְחִי,</p>
<p>סִמָּנַי הֵם. הַחוֹתָם שֶּׁבַּטֹּפֶס.</p>
<p>וְיֵשׁ בְּכָל יְהוּדִי קְצָת מֵחַיֵּי משֶׁה</p>
<p>וְיֵשׁ בְּכָל יְהוּדִי קְצָת מִן הַיֵּשׁוּעַ;</p>
<p>הַגּוֹרָל נֶחְתַּךְ, הַמַּסְמֵר כְּבָר תָּקוּעַ,</p>
<p>נִתְלָה בֵּן – הֲנִצְּלָה קְהִלָּה קְדוֹשָׁה?</p>
<p>וְלָמָּה תֶהֱמֶה הַר הַזֵּיתִים וְהֹר הֶהָרִים?</p>
<p>שֶׁמֶשׁ אַחַת תְּנַשֵּׁק שְׁנֵי הַקְּבָרִים,</p>
<p>אֶרֶץ יֵשׁ וּבָהּ מִקְדָּשִׁים וְגַרְדֻּמִּים;</p>
<p>עַמִּי הֶעֱמִיד נְבִיאִים, עַמִּי נְבִיאִים הָרַג,</p>
<p>עַמִּי תִּקֵּן עֻלִּים, עַמִּי עֻלִּים פָּרַק,</p>
<p>עִם תְּחוּם יִשְׂרָאֵל גּוֹבְלִים כָּל הַתְּחוּמִים.</p>
</blockquote>
<p>כתובים, תרפ"ז</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17043">https://benyehuda.org/read/17043</a></div></body>