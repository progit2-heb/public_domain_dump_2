<h1>סָפַרְתִּי מִגְדָּלַיִךְ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>סָפַרְתִּי מִגְדָּלַיִךְ, יְרוּשָׁלַיִם,</p>
<p>וְקִמְרוֹנַיִךְ;</p>
<p>צָעַקְתִּי אֲלָמַיִךְ, יְרוּשָׁלַיִם,</p>
<p>עִם רוֹנַיִךְ;</p>
<p>דִּמְדַּמְתִּי אַרְגְּמָנַיִךְ, יְרוּשָׁלַיִם,</p>
<p>מֵחִוְרוֹנַיִךְ:</p>
<p>וְכֹה יְלַהֵט לֵב קַנָּאַיִךְ, יְרוּשָׁלַיִם,</p>
<p>כַּחֲרוֹנַיִךְ –</p>
<p>אִם לֹא הוּשַׁח מִגְדַּל דָּוִד, יְרוּשָׁלַיִם,</p>
<p>בֵּין מִגְדְּלֵי אוֹנַיִךְ:</p>
<p>וְאִם לֹא אֶרְאֶה בֵּית אֱלֹהַי בּוֹעֵר, יְרוּשָׁלַיִם,</p>
<p>מוּל שַׁאֲנַנַּיִךְ:</p>
<p>וְלֹא אֵרַע, אִם יִשְׁתַּלְכוּ בָּאֵשׁ, יְרוּשָׁלַיִם,</p>
<p>לְוִיַּיִךְ וְכֹהֲנַיִךְ.</p>
</blockquote>
<p>(נוסח ראשון של השיר)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17099">https://benyehuda.org/read/17099</a></div></body>