<h1>לָמָּה זֶה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַאֲנִי, אַרְצִי, אֵלֵךְ</p>
<p>מִיּוֹמֵךְ וּמִלֵּילֵךְ?</p>
<p>אַף אָמְנָם הַכֹּל נִטְמָא</p>
<p>מִקִּנְאָה וּמִשִּׂטְמָה.</p>
<p>אַף אָמְנָם מִתַּחַת עֵץ</p>
<p>מִישֶׁהוּ מַשְׁחִיז לִי חֵץ,</p>
<p>אַף אָמְנָם מִכָּל עֵנָב</p>
<p>הַשָּׂטָן מַלְטִישׁ עֵינָיו,</p>
<p>אַף אָמְנָם כָּל הַקָּדוֹשׁ</p>
<p>בְּמַסְרֵק בַּרְזֶל נָדוֹשׁ.</p>
<p>הוֹי, בְּנֵי אַרְצִי וּבְנֵי עִירִי,</p>
<p>לָמָּה כֹּה הֵמַר שִׁירִי?</p>
<p>הוֹי, בְּנֵי אַרְצִי וּבְנֵי גִילִי,</p>
<p>לָמָּה זֶה שָׁבַת גִּילִי?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16964">https://benyehuda.org/read/16964</a></div></body>