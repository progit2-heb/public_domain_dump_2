<h1>עִם הַתְּמוּנָה "מָוֶת" לְמַרְק שַׁגַּל</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֳמָן רַחוּם, אֳמָן אַכְזָר, אֱמֹר נָא לִי,</p>
<p>הֲגַם אֲנִי, כְּאוֹתוֹ סַנְדְּלָר, אָמוּת?</p>
<p>וְכָל שְׁכֵנָה בְּרַחֲמִים לִמְרַאֲשׁוֹתַי, הָהּ, תִּתְנַדֵּב פָּמוּט,</p>
<p>וּכְתָו יַתְמוּת עַל כַּרְכּוֹבִי תּוֹקִיעַ נַעֲלִי?</p>
<p>אֱמֹר, הֲגַם תְּשֻפֶּינָה עַצְמוֹתַי</p>
<p>וְנִפְלַת־בִּטְנִי תִּצְבֶּה כַּגַּל?</p>
<p>וּמִתַּחַת לַסָּדִין, כְּבַצִּיּוּר שֶלְּךָ, שַׁגַּל,</p>
<p>מְיֻבָּשִׁים יִשְׁתַּרְבְּבוּ קְצוֹת שְׁתֵּי רַגְלַי־מוֹטַי?</p>
<p>כֵּן, כֵּן, אֲנִי יוֹדֵעַ, גַּם אוֹתִי יַד אִישׁ</p>
<p>מִבֵּית מְלַאכְתִּי הַחוּצָה, הָהּ, תַּטְרִיד;</p>
<p>אוּלָם הָעֲיָרָה דִמְעָה עָלַי תּוֹרִיד?</p>
<p>וְאֶת כַּנָּרָהּ עַל גַּג תַּנְגִּין אַחֲרַי “קַדִּישׁ”?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16983">https://benyehuda.org/read/16983</a></div></body>