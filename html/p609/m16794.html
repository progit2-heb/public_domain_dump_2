<h1>גִּבְעַת הַחֲמִשָּׁה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>… אָז יָצְאוּ מִקִּרְיַת עֲנָבִים</p>
<p>חֲמִשָּׁה סוֹלְלִים עֲנָוִים,</p>
<p>עַל חֲמוֹר טָעֲנוּ הַמִּטְעָן,</p>
<p>בַּיַּלְקוּט לֶחֶם לַחַץ נִתָּן,</p>
<p>לֹא חִצִּים עִמָּהֶם, לֹא קַשְׁתָּם –</p>
<p>כְּלֵי מְלָאכָה לְכֻלָּם חֲמֶשְׁתָּם,</p>
<p>הֵם הָלְכוּ בִּדְרָכִים לֹא סְלוּלִים</p>
<p>כְּבִישׁ לִסְלֹל לַעֲבֹר גְּאוּלִים,</p>
<p>הֵם עָמְדוּ וּמִמְּקוֹם מַאֲרָב</p>
<p>הִשִּׂיגָם חֵץ מִדְבַּר הָעֲרָב.</p>
<p>הֵם נָפְלוּ תַחְתֵּיהֶם חֲלָלִים</p>
<p>כִּבְמַגָּל חֲפִיסַת שִׁבֳּלִים.</p>
<p>הֵם נָפְלוּ, אַךְ נָפְלוּ לֹא לַשָּׁוְא –</p>
<p>מְקוֹם נָפְלָם יִהְיֶה לְנוֹשָׁב.</p>
</blockquote>
<p>הארץ, 17.11.1937</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16794">https://benyehuda.org/read/16794</a></div></body>