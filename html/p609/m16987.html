<h1>סִפְלִי</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל שֻׁלְחָנִי מַצְחִיר סִפְלִי מֵחַרְסִינָה.</p>
<p>אֲנִי שׁוֹתֶה מִמֶּנּוּ קַהְוֶה חַם אוֹ יַיִן קַר;</p>
<p>וְיִתָּכֵן לִמְזֹג בּוֹ שִׁקּוּיֵי שִֹנְאָה</p>
<p>כְּגוֹן זַרְנִיךְ אוֹ סַם אַחֵר יָקָר.</p>
<p>אַךְ לָמָּה עוֹד הוֹסֵף עַל רַעֲלִי?</p>
<p>הַאֵין לִי מִשֶּׁלִּי – וּבְמִדָּה גְדוּשָׁה?</p>
<p>יוֹמָם וָלַיְלָה עִם כָּל צַעֲדִי וְשַׁעֲלִי</p>
<p>נִרְעָלוֹת בִּי הַתְּבוּנָה וְהַתְּחוּשָׁה.</p>
<p>עַל כֵּן הֱיֵה בָּרוּךְ, סִפְלִי, שֶׁבּוֹ אַגִּישׁ</p>
<p>יַיִן קַר אֶל פִּי אוֹ קַהְוֶה חָם;</p>
<p>וַאֲנִי כָּל כָּךְ קָרוֹב, וַאֲנִי כָּל כָּךְ רָגִישׁ</p>
<p>אֶל שִֹמְחַת אָדָם וְאֶל יְגוֹן אָדָם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16987">https://benyehuda.org/read/16987</a></div></body>