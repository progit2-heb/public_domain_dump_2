<h1>רִיב עִם אֱלֹהֵי יַעֲקֹב</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֲפַכְתָּנוּ אֶל מוּל עָרְפֵּנוּ,ָ</p>
<p>אֶל הָעַיִן</p>
<p>שֶׁבַּקַּדְמוּת,</p>
<p>וַתִּכְפֵּנוּ:</p>
<p>הַמְצִיאוּנִי כְּהֶרֶף עַיִן,</p>
<p>אוֹ – מוּת.</p>
<p>וַתְּשַׁטְּחֵנוּ אַחַר כָּךְ</p>
<p>בְּרַחֲמֵי אָב</p>
<p>בָּזֶה מִדְבַּר הַחוֹל</p>
<p>לִמְצוֹץ חִיּוּת</p>
<p>גַּם לָנוּ וְלַטָּף –</p>
<p>מִשְּׁכוֹל.</p>
<p>כִּי עַד שׂבַע הֶאֱכַלְתָּנוּ</p>
<p>מִפְּרִי כָּל טוֹב</p>
<p>וְרַע –</p>
<p>וַתַּחְבִּיקֵנוּ גֻּלְגֹּלֶת צוּק</p>
<p>כְּמוֹ אִשָּׁה</p>
<p>אֶת בְּנָהּ בְּכוֹרָהּ.</p>
<p>הִפְרַדְנוּךָ אֱלֹהִים לַחֱלָקֶיךָ</p>
<p>בִּפְסָק־הָעֶשֶׁת,</p>
<p>וְאַתָּה שַׁלֵּם לִי חוֹב</p>
<p>בִּדְמוּת עֶגְלָה</p>
<p>חוֹרֶשֶׁת</p>
<p>אוֹ יַרְבּוּז צָהֹב.</p>
<p>וְכִי, אֲהָהּ, תִּגְזֹר נַפָּצְךָ שׁוּב</p>
<p>אֶל עֹרֶף סֶלַע</p>
<p>אוֹ לְמֶצַח הַיַּרְבּוּז –</p>
<p>אָנָה תַּטְרִידֵנוּ</p>
<p>שַׂר הָרַחֲמִים,</p>
<p>שַׂר־אוֹן, שַׂר בּוּז?</p>
</blockquote>
<p>דבר, תרפ"ו</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17042">https://benyehuda.org/read/17042</a></div></body>