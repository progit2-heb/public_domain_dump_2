<h1>מֶה עָנֹג</h1>
אלמוני/ת / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מֶה עָנֹג וּמֶה עָרֵב</p>
<p>מֵרֶגַע אשֶׁר מִתְקָרֵב?</p>
<p>אֶת רוּחִי הַמִּתְעַטֵּף</p>
<p>הֲקִימוֹתָ עִם לַטֵּף.</p>
<p>כִּי יָדְךָ תִּגַּע עָדַי –</p>
<p>וּפָרְחוּ תַּלְמֵי שָׂדַי.</p>
<p>אַךְ כִּי יְרֵכִי תַּחֲלִיק –</p>
<p>עֲדָנִים קִרְבִּי תַּדְלִיק.</p>
<p>וְלָמָה זֶה אַתָּה נִמְהָר,</p>
<p>וְחָמֹק עִם גַּי, עִם הָר?</p>
<p>אִם תִּרְעַב – הוֹשִׁיטָה יָד,</p>
<p>בְּלַע כְּבִכּוּרָה כָּל שַׁד.</p>
<p>אִם תִּצְמָא – הֲרֵי כַּדַּי,</p>
<p>שְׁתֵה וּרְוֵה מִשְּׁנֵי שָׁדַי.</p>
<p>לָמָּה לִין עִמִּי תִּפְחַד,</p>
<p>הֲקַר לְךָ עִם לַיְלָה רַד?</p>
<p>שִׂימֵנִי עַל לִבְּךָ חוֹתָם,</p>
<p>כִּי אָז גַּם לָךְ גַּם לִי יֵחַם.</p>
<p>אַךְ בִּשְׁעַת שִׁקּוּי גּוּפִים</p>
<p>מִנְּשִׁיקוֹת הַכִּסּוּפִים –</p>
<p>מִי יַעֲמִיק הֵיטֵב־הֵיטֵב</p>
<p>לֶאֱהֹב וּלְהֵאָהֵב?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17106">https://benyehuda.org/read/17106</a></div></body>