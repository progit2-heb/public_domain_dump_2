<h1>סְעֻדָּה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הָיִינוּ לְשֻׁלְחָן אֶחָד מְסֻבִּים</p>
<p>וַנֹּאכַל לֶחֶם סֻבִּים;</p>
<p>וְיָשַׁב עִמָּנוּ, וְכַדָּיו מְלֵאִים, הַיַּיָּן,</p>
<p>אַךְ לֹא שָׁתִינוּ אֶלָּא מֵי מַעְיָן;</p>
<p>וְהַלֶּחֶם נִבְצַע לָנוּ בְּמִשְׁקָל</p>
<p>וְהַמַּיִם שָׁתִינוּ עַל הַמִּשְׁקָע,</p>
<p>וּבְכָל זֹאת נַפְשֵׁנוּ לֹא עָגְמָה</p>
<p>וַתִּמְתַּק לָנוּ כָּל לֻגְמָה,</p>
<p>כִּי יָדַעְנוּ: אֶחָד נִסְתָּר וְחָשׁוּב</p>
<p>מֵסֵב עִמָּנוּ, צוֹפֶה וְקַשּׁוּב,</p>
<p>וְהוּא הַנֶּעֱלָם, מְחַלֵּק הַמָּנוֹת</p>
<p>וְאֵין לְשַׁנּוֹת.</p>
<p>וְעוֹד יָדַעְנוּ, אֲשֶׁר עִם רָזוֹן</p>
<p>הוּא צִוָּה לָנוּ חָזוֹן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16670">https://benyehuda.org/read/16670</a></div></body>