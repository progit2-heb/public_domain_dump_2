<h1>אַיֶּךָּ, מָשִׁיחַ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מָשִׁיחַ בֶּן דָּוִד,</p>
<p>אַיֶּךָּ, מָשִׁיחַ?</p>
<p>כִּי נוּגֶה עַם צִיּוֹן, וְכָבֵד</p>
<p>הָאֵבֶל, בְּבַזְבֵּז הַשֶּׁמֶשׁ אֶת אוֹרָהּ עַל צְחִיחַ.</p>
<p>וִירוּשָׁלַיִם הָעַתִּיקָה</p>
<p>נְתוּנָה בֵּין מַרְזְחִים כְּבַצִּינֹק,</p>
<p>וְרֵיחַ הַבְּשָׂמִים וְצַחֲנַת הַגְּבִינָה הַמַּחֲנִיקָה</p>
<p>מַעֲלֶה הָרוֹכֵל עִם גְּלוֹמֵי הַנַּרְגִּילָה, שֶׁיִּינָק.</p>
<p>וּבְמוֹרַד הַמַּעֲלוֹת עַל יַד הַכֹּתֶל הַמַּעֲרָבִי,</p>
<p>שָׁם שֻׁתָּף</p>
<p>לְהַר הַבַּיִת – עֲרָבִי</p>
<p>כַּרְסְתָן, פּוֹרֵק מֵעַל חֲמוֹרוֹ אֶת בְּלוֹיֵי סְמַרְטוּטָיו.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17074">https://benyehuda.org/read/17074</a></div></body>