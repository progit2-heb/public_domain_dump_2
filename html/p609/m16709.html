<h1>בִּשְׂדֵה כַּלָּנִיּוֹת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מָה רַב הַגִּיל עִם הַכַּלָּנִיּוֹת</p>
<p>בְּגֵי וָהָר בִּימֵי נִיסָן;</p>
<p>נָאוֹת הֵן, חֲסוּדוֹת, מַמָּשׁ צַיְלָנִיּוֹת,</p>
<p>אַךְ יַעַן כִּי הַשֶּׁמֶשׁ מַרְנִינָן וּמַתְסִיסָן, –</p>
<p>הֵן מַחְצִיפוֹת וְנַעֲשׂוֹת קוֹלָנִיּוֹת</p>
<p>בָּאֹדֶם שֶׁלָּהֶן עַד בְּסִיסָן.</p>
<p>וְאַף כִּי מִתְבַּקְּשׁוֹת אַתֶּן לְהִקָּטֵף מֵעַל שְׂדֵכֶן –</p>
<p>חֲלִילָה לִי מִקְּטֹף אֶתְכֵן</p>
<p>אַחַת, אַחַת אַף לֹא יַחְדָּו בַּחֲפִיסָה;</p>
<p>מוּטָב עָקֹר כָּל הַשָּׂדֶה עַל הַתְּלָמִים</p>
<p>אוֹ הָרְגָבִים</p>
<p>וְעַל כַּפַּי לְהַגִּישׁוֹ מִטַּעַם עֲלָמִים</p>
<p>אֶל כָּל אַיֶּלֶת אֲהָבִים</p>
<p>וּלְכָל תִּינוֹק, הַמִּצְטַחֵק בָּעֲרִיסָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16709">https://benyehuda.org/read/16709</a></div></body>