<h1>[יָבֹא יוֹם וְעָזַבְתְּ]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יָבֹא יוֹם וְעָזַבְתְּ אֶת־מִשְׁכָּנִי,</p>
<p>וְיִשְׁרֶה עָלַי רַק זִכְרוֹנֵךְ;</p>
<p>וְקָרָאתִי — וְאַף לֹא אֵעָנֶה,</p>
<p>וְהָלַכְתִּי בְּדֶרֶךְ עִצְּבוֹנֵךְ.</p>
<p>דּוּמִיָּה יָצָאתִי לִקְרָאתֵךְ,</p>
<p>דּוּמִיָּה אֲלַוֵּךְ לַשָּׂדֶה;</p>
<p>אַגָּדָה הָיִית מִתְּחִלָּתֵךְ,</p>
<p>וּבְסוֹפֵךְ — הֲיִי לִי אַגָּדָה.</p>
<p>כָּךְ יֵלֵךְ וְיִכְבֶּה אוֹר יוֹמִי</p>
<p>בַּזָּוִית שֶׁלִּי הַנִּשְׁכַּחַת;</p>
<p>בְּאַחַת הִתְהַוָּה חֲלוֹמִי.</p>
<p>וְיֵצֵא חֲלוֹמִי בְּאַחַת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16824">https://benyehuda.org/read/16824</a></div></body>