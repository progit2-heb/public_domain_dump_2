<h1>[מִי זֶה בָּא לְכָאן מֵאוֹפִיר]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִי זֶה בָּא לְכָאן מֵאוֹפִיר,</p>
<p>הֲמֵהוֹדוּ, אִם מִפָּרָס?</p>
<p>כִּי עַל חֶלְקַת יָם מֵעֶרֶב</p>
<p>אֶת־מַרְבַדֵּי זְהָבוֹ פָּרָשׂ.</p>
<p>לֹא, לֹא יַד תַּגָּרִים פָּרְשָׂה</p>
<p>אֵטוּן טוֹב וּזְהַב פַּרְוָיִם;</p>
<p>סָהַר רָקַם רִקְמַת נֹגַהּ,</p>
<p>טָוָה פָּז וְצִפָּה מָיִם.</p>
<p>רֶטֶט קַל עַל פְּנֵי הַזָּהָב!</p>
<p>סִירָה בָּאָה עִם הַמָּיִם;</p>
<p>אוֹי לַזָּהָב, לַמַּרְבַדִּים,</p>
<p>אֲשֶׂר גְּזָרוּם מִסְפָּרִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16887">https://benyehuda.org/read/16887</a></div></body>