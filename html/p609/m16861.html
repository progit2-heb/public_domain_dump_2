<h1>[יִשְׁתַּבַּח הָאֵל בַּשָּׁמַיִם]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יִשְׁתַּבַּח הָאֵל בַּשָּׁמַיִם,</p>
<p>הַמְחַדֵּשׁ לַתְּקוּפוֹת עוֹלָמוֹ;</p>
<p>אַף עַבְדּוֹ יִשְׂרָאֵל מִתְחַדֵּשׁ</p>
<p>לַבְּקָרִים עַל פְּגָרָיו, עַל דָּמוֹ.</p>
<p>מִתְחַכְלֵל בַּגַּן הָאֲפַרְסֵק,</p>
<p>זָב עִנְבָּר כָּל־גָּמִישׁ בָּעֵנָב;</p>
<p>יִשְׂרָאֵל מְנוֹפֵף עַל טַסִּים</p>
<p>אֶת־גְּבִיעֵי דַם צְעִירָיו וּזְקֵנָיו.</p>
<p>לְחַיִּים עַם נוֹשֵׂא כָּל־תְּרוּמָה,</p>
<p>דַּם־קִּדּוּשׁ לְהַבְדִּיל בֵּין זְמַנִּים;</p>
<p>מִמֶּנּוּ – הָעוֹלָה לְקָרְבָּן</p>
<p>מִמֶּנּוּ – עֲדַת הַכֹּהֲנִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16861">https://benyehuda.org/read/16861</a></div></body>