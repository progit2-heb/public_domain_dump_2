<h1>יַהֲלֹמִים שֶׁמֵּתוּ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּרְקֵי הַיַּהֲלֹמִים</p>
<p>שֶׁבִּנְזָמַיִךְ</p>
<p>לְמָה הָיוּ דוֹמִים?</p>
<p>לַבְּרָקִים שֶׁבִּזְמָמַיִךְ</p>
<p>וּלְגִצֵּי הַחֲלוֹמִים</p>
<p>שֶׁבְּכוֹכְבֵי שָׁמַיִךְ,</p>
<p>וְכֻלָּם נִדְלוּ מִן הַתְּהוֹמִים</p>
<p>שֶׁל לֵילוֹתַיִךְ וְיָמַיִךְ</p>
<p>עֵת טָרְפוּ בִּי כָּל שְׁלוֹמִים</p>
<p>בְּהִטָּרֵף שְׁלוֹמַיִךְ;</p>
<p>וַאֲהָהּ, בְּחֶטֶף פִּתְאוֹמִים</p>
<p>נֶאֱסַפְתְּ אֶל עַמַּיִךְ</p>
<p>וַאֲהָהּ, בְּחֶטֶף פִּתְאוֹמִים</p>
<p>נֶאֱסַפְתְּ אֶל עַמַּיִךְ</p>
<p>עַל אוּרִים וְעַל תֻּמִּים</p>
<p>וְכָל קָדְשֵׁי דָמַיִךְ,</p>
<p>שֶׁהָיוּ גְלוּמִים</p>
<p>בְּרֶטֶט נְזָמַיִךְ</p>
<p>וּבְבִרְקֵי הַיַּהֲלֹמִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16695">https://benyehuda.org/read/16695</a></div></body>