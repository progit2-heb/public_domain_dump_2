<h1>לֹא גִלִּיתִי כְּלוּם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֶתְהַלֵּךְ עַל אַדְמָתֵךְ</p>
<p>זֶה שְׁלשׁ־עֶשְׂרֵה שָׁנִים;</p>
<p>רְאִיתִיךְ בִּלְבוּשׁ פִּשְׁתֵּךְ</p>
<p>וּבְמַחְלְצוֹת שָׁנִים.</p>
<p>חֲזִיתִיךְ בְּטָהֳרֵךְ</p>
<p>וְאַף כִּבְדַת עָוֹן</p>
<p>עֵת הֱיוֹת הַשֶּׁבֶר רַב</p>
<p>וְגַם עִם רְעָבוֹן;</p>
<p>עִם אָכְלֵךְ פַּת בַּג בְּחֹל</p>
<p>אוֹ פַּת קִבָּר בֶּחָג,</p>
<p>בָּאַרְמוֹן וּבַמַּרְתֵּף</p>
<p>וְעַל פִּנָּה שֶׁל גָּג;</p>
<p>וְיָדַעְתִּי אֶת עַמֵּךְ</p>
<p>עַל כָּל שַׁמְנוֹ סַלְתּוֹ;</p>
<p>נְעִים שִׁירוֹ וְאִיּוֹבוֹ</p>
<p>וְאַף אֶת קֹהַלְתּוֹ;</p>
<p>אַךְ עוֹדֵךְ לִי עַד הַיּוֹם</p>
<p>כְּמוֹ אוֹצָר בָּלוּם;</p>
<p>עֵת גִּלִּיתִי בָּךְ הַכֹּל</p>
<p>לֹא גִלִּיתִי כְּלוּם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16968">https://benyehuda.org/read/16968</a></div></body>