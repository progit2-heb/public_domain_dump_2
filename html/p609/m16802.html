<h1>לְחֹדֶשׁ הַהַצָּלָה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֲנִי וְאַתָּה וְכֻלָּנוּ בְּיַחַד</p>
<p>קְרוּאִים לַעֲזֹר, לְהַצִּיל, לְחַלֵּץ</p>
<p>אַחִים מֵרָעָב, מִשִּׁבְיָהּ וּמִכַּחַד –</p>
<p>שְׁאֵרִית הַפְּלֵיטָה מִן הַצָּר הַמְנָאֵץ.</p>
<p>כָּל אִישׁ וְאִשָּׁה, שֶׁנַּפְשָׁם עוֹד כּוֹאֶבֶ</p>
<p>לְאֵיד בְּנֵי עַמֵּנוּ, יוֹשְׁבֵי מַחְשַׁכִּים,</p>
<p>יִזְכֹּר יוֹם וָלַיְלָה, בְּלֶכֶת וּבְשֶׁבֶת:</p>
<p>צְפוּיִים אֱלֵי מָוֶת לִפְדּוֹת מְחַכִּים.</p>
<p>הַצָּר הַצּוֹרֵר בְּחַרְבּוֹ הַמְשַׁכֶּלֶת</p>
<p>לִטְבֹּחַ מוֹסִיף וְרַחֵם לֹא יֵדַע;</p>
<p>וְשַׁוְעָה שֶׁל זָקֵן, שֶׁל אִשָּׁה וְשֶׁל יֶלֶד</p>
<p>בּוֹקְעָה מִכָּל בַּיִת, עֵדָה וְעֵדָה.</p>
<p>וַאֲנַחְנוּ, אֲשֶׁר אֱלֹהִים בְעֶזְרֵנוּ</p>
<p>וְעַל יִשּׁוּבֵנוּ בְּחֶסֶד שָׁמַר,</p>
<p>נִתֵּן בְּרָצוֹן רַב אֶת כֹּפֶר נַפְשֵׁנוּ</p>
<p>לַאֲשֶׁר הַגּוֹרָל מְאֹד לָהֶם הֵמַר.</p>
<p>עִזְרוּ לְחַלֵּץ וְהַמְצִיאוּ נָא יֶשַׁע</p>
<p>לָהֶם, הַמְשַׁוְעִים לְעֶזְרָה מִמֶּרְחָק.</p>
<p>וְאַל נָא נִשָּׁא בְּכָל כֹּבֶד הַפֶּשַׁע</p>
<p>לִשְׁכֹּחַ אוֹתָם בְּיוֹם חוֹל וּבְיוֹם חָג.</p>
</blockquote>
<p>הארץ, 5.10.43</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16802">https://benyehuda.org/read/16802</a></div></body>