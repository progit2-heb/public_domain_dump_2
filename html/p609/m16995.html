<h1>ש.ל. גּוֹרְדוֹן</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<p>(עִם צִלּוּם פְּנֵי הַמָּנוֹחַ)</p>
<blockquote>
</blockquote>
<blockquote>
<p>הַמַּצְלֵמָה עִם שְׁלֹש רַגְלַיִם</p>
<p>וְאַחַת עֵינָהּ</p>
<p>עָמְדָה לְנֹכַח הַמִּטָּה;</p>
<p>בֵּין שׁל"ג, שֶׁהוּטַל שׁוֹתֵק וּמִתְקַמֵּט</p>
<p>וּבֵינָהּ</p>
<p>חָצַץ הַנֶּצַח,</p>
<p>הַסּוֹד שֶׁבַּמִּיתָה,</p>
<p>אַךְ עֵין הַמַּצְלֵמָה הָרְסָה אֶל הַפַּרְשָׁן הַמֵּת.</p>
<p>וּבַמַּדָּפִים הָיָה נִצָּב כָּל סֵפֶר</p>
<p>וּמְהַרְהֵר דּוּמָם.</p>
<p>אַךְ מָה אָבַל תְּנַ"ךְ בָּאִצְטַבָּה;</p>
<p>שָׁמַעְתִּי בֶּאֱמֹר פְּסוּקִים,</p>
<p>לֹא נִתְפָּרְשׁוּ עוֹד עַד תֻּמָּם:</p>
<p>“יִתְגַּדַּל וְיִתְקַדַּשׁ שְׁמֵהּ רַבָּא”.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16995">https://benyehuda.org/read/16995</a></div></body>