<h1>יָגוֹן עָלַי</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֶרֶץ מוֹלֶדֶת, שָׁנִים עַל שָׁנִים</p>
<p>אֶקְלֹט רִנּוּנַיִךְ וַאֲכִילֵם;</p>
<p>וּבְעֵת כָּל קְרָבַי מְשַׁוְּעִים וְרַנִּים</p>
<p>תּוֹכֵךְ אֶתְהַלֵּךְ כְּחֵרֵשׁ וְאִלֵּם.</p>
<p>עֶשֶׂר שָׁנִים, שֶׁאוֹתָךְ אֲשָׁרֵת</p>
<p>בְּנַפְשִׁי וּמְאֹדִי כְּעַבְדֵּךְ הַנִּרְצָע;</p>
<p>יָעִיד כָּל נִצָּן, לוֹ הָיִיתִי חָרֵד,</p>
<p>וּבְשָׂרִי, לֹא מָנַעְתִּי מִתֵּת לְפִרְצָה.</p>
<p>אשֶׁר הָיָה זֶה, מֵיטַב הֶגְיוֹנַי,</p>
<p>וְאַף עִם בִּכְיִי לֹא יָדַעְתִּי רָגֹן;</p>
<p>אַךְ אֲהָהּ, אֱלֹהִים, אֱלֹהִים אֲדֹנָי,</p>
<p>מֵעַכְשָׁו לִי קָבַעְתָּ זְמַנִּים לְיָגוֹן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16961">https://benyehuda.org/read/16961</a></div></body>