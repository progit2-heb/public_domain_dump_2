<h1>זֶמֶר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>יְפֵה הַנּוֹף,</p>
<p>בּוֹ דֶקֶל מִתַּמֵּר,</p>
<p>יַרְדֵּן עַל גַּב</p>
<p>כִּנֶּרֶת מִזְדַּמֵּר,</p>
<p>וְנֶשֶׁר טָס</p>
<p>מֵעַל הָרִים לַיָּם,</p>
<p>וְשֶׁמֶשׁ עָז</p>
<p>בִּתְכֵלֶת שַׁחַק רָם,</p>
<p>וּשְׁרַב מִדְבָּר</p>
<p>הָיָה לַאֲגַמִּים,</p>
<p>וּשְׂפַת חוֹזִים</p>
<p>בְּפִי עוּלֵי יָמִים, –</p>
<p>אַרְצִי הִיא זוֹ</p>
<p>נָאוָה וְנִשְׂגָּבָה,</p>
<p>בָּהּ עַם נוֹדֵד</p>
<p>יִשְׁכַּח כָּל דְּאָבָה,</p>
<p>בָּהּ אֲסָמֵינוּ</p>
<p>יִמָּלְאוּ שָׂבָע:</p>
<p>וְלֶחֶם עֲמֵלִים</p>
<p>וּדְבַר חָזוֹן –</p>
<p>וְיִשְׂרָאֵל לָעַד</p>
<p>גָּאוּל, חָפְשִׁי, חָסוֹן.</p>
</blockquote>
<p>מחברות לספרות, אייר תשי"א</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16757">https://benyehuda.org/read/16757</a></div></body>