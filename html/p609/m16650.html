<h1>קָרְבַּן אֵם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַתָּה, אֵלִי, הֵיטַבְתָּ מְאֹד יָדוֹעַ,</p>
<p>אֲשֶׁר חוֹלַת</p>
<p>אַהֲבָה שָׁכַנְתִּי לְרַגְלֵי גִּלְבּוֹעַ</p>
<p>וּבְנִי בְּכוֹרִי לִי שָׁם נוֹלַד.</p>
<p>יָדַעְתָּ צַעַר אִמָּא מִטַּפֵּחַ יֶלֶד</p>
<p>בְּדֶלֶף וְשָׁרָב;</p>
<p>בְּדַלּוּתִי חָסַכְתִּי לוֹ בֵּיצַת הַתַּרְנְגֹלֶת</p>
<p>וְכָל טִפָּה חָלָב.</p>
<p>בֶּן שְׁלֹשׁ עֶשְׂרֵה קָרָא בְּשֵׁם כָּל פֶּרַח,</p>
<p>הֵיתִיד הַמַּחְרֵשָׁה;</p>
<p>אַחֲרֵי בַּעֲלִי הָלַךְ דוּמָם בִּמְשֹׁךְ הַזֶּרַע</p>
<p>עַל אֲדָמָה טְרֵשָׁה.</p>
<p>בֶּן שְׁבַע עֶשְׂרֵה הָיָה בִּקְרֹא עֲרָב לְמֶרֶד,</p>
<p>וְהוּא, מַחְמַל עֵינִי, קַנָּא;</p>
<p>מָה אֶתְאוֹנֵן כַּאֲשֶׁר צָנַח עַל הַמִּשְׁמֶרֶת?</p>
<p>הֲרֵי חֻנַּךְ עִמָּנוּ לְעָמָל וּלְסַכָּנָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16650">https://benyehuda.org/read/16650</a></div></body>