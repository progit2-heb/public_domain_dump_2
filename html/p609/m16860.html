<h1>[הִנָּם הוֹלְכִים הַכֹּהֲנִים]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הִנָּם הוֹלְכִים הַכֹּהֲנִים,</p>
<p>הַמָּחְרָמִים, הַמְקֻלָּלִים;</p>
<p>עַל רָאשֵׁיהֶם – זֵרֵי דְפַנִּים,</p>
<p>עַל רַגְלֵיהֶם – שָׂמוּ כְּבָלִים.</p>
<p>הָאֲסַפְסוּף שְׁמָם מְחָרֵף,</p>
<p>אַחֲרֵיהֶם קוֹרֵא מָלֵא:</p>
<p>זֶהוּ דִינוֹ כִּי יִשָּׂרֵף,</p>
<p>זֶהוּ דִינוֹ שֶׁיִּתָּלֶה.</p>
<p>הַכֹּהֲנִים הוֹלְכִים שָׁרִים</p>
<p>וּבְמוֹתָם עוֹד מִתְנַבְּאִים:</p>
<p>אָנוּ עוֹלִים אֶל הֶהָרִים</p>
<p>בֵּין עַקְרַבִּים, בֵּין עַקְרַבִּים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16860">https://benyehuda.org/read/16860</a></div></body>