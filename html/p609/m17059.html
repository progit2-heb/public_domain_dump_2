<h1>מֵאַיִן עוֹזֵר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מֵאַיִן עוֹזֵר וְגוֹאֵל וּמְסוֹכֵךְ,</p>
<p>אִם לֹא מִמֵּךְ, יְרוּשָׁלַיִם,</p>
<p>וְאֵי דֶרֶךְ קְצָרָה וּקְרוֹבָה מִזּוֹ שֶׁמִּתּוֹכֵךְ</p>
<p>לַשָּׁמָיִם?</p>
<p>בְּעָמְדִי עַל הַר בָּךְ וּבַהֲרִימִי</p>
<p>אֶזְרוֹעִי, אִם רֹאשִׁי –</p>
<p>אֶגַּע שְׁחָקִים, וְעִמִּי</p>
<p>אֱלֹהַי־קְדוֹשִׁי.</p>
<p>מִתַּחְתַּי אֵין צֵל, וּמִלְּמַעְלָה אֵין עֲנָנָה,</p>
<p>וְאֵין בּוֹדֶלֶת בֵּינִי וּבֵין שְׁחָקַיִךְ,</p>
<p>וְנַפְשִׁי עוֹלָה שָׁמַיְמָה בִּתְפִלָּה וּרְנָנָה</p>
<p>עִם תִּימְרוֹת אֲבָקָיִךְ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17059">https://benyehuda.org/read/17059</a></div></body>