<h1>רְאֵה וְהַבִּיטָה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הָעָם שֶׁבָּחַרְתָּ מִכָּל הָעַמִּים</p>
<p>וְיֶשַׁע שָׂגַב –</p>
<p>בָּנָיו לְפָנֶיךָ עוֹמְדִים נִכְלָמִים</p>
<p>עִם טְלַאי עַל הַגַּב.</p>
<p>הֵעֵם בּוֹ חֹרַת שִׁמְךָ הַמְפֹרָשׁ,</p>
<p>יִחוּדְךָ הַמָּחְלָט –</p>
<p>הַבִּיטָה וּרְאֵה אֵיךְ נֻשַּׁל וְגֹרָשׁ</p>
<p>מִכָּל נַחֲלַת.</p>
<p>הַאִם גַּם אַתָּה, אֶלֹקֵינוּ, תַּסְכִּים</p>
<p>עִם בָּנֶיךָ לִנְדוֹד?</p>
<p>אֶל עִיר קָדְשְׁךָ לְעֵת בֹּקֶר נַשְׁכִּים,</p>
<p>עֵת הִיא עַטְרוֹת אוֹר תַּעֲנֹד</p>
<p>וְנַעֲלֶה וְנִדְרֹשׁ בְּשִׁמְךָ וְנִשְׁאַל</p>
<p>וּנְצַפֶּה לִדְבָרְךָ;</p>
<p>כָּל הַר נִשְׁלָנוּ, אַךְ לֹא, לֹא נִשַּׁל</p>
<p>הָאַחֲרוֹן בְּהָרֵי הַקָּרְחָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16713">https://benyehuda.org/read/16713</a></div></body>