<h1>רַדְיוֹ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֵיל יָרֵחַ.</p>
<p>יְרוּשָׁלַיִם בֵּין הָרִים דְּמוּמִים סְגוּרָה;</p>
<p>וּבְרַדְיוֹ קוֹל־אַשְׁכְּנַז צָרוּד צוֹרֵחַ:</p>
<p>"דֶר יוּדֶה, דֶר יוּדֶה הַמְצֹרָע!</p>
<p>עִקְדוּהוּ עַל מִזְבֵּחַ,</p>
<p>כִּרְכוּהוּ וְשִׂרְפוּהוּ בִּגְוִילֵי תּוֹרָה!"</p>
<p>מֵעַל מִגְדַּל דָּוִד “דֶר יוּדֶה” גַּל שׁוֹלֵחַ:</p>
<p>"הוֹי, אַשְׁכְּנַז הָאֲרוּרָה,</p>
<p>נָבִיא אֶחָד יְרוּשַׁלְמִי עַל הַר קֵרֵחַ</p>
<p>אוֹ בְּתוֹךְ מְאוּרָה</p>
<p>לוּ קָם וְשַׁאַג אַךְ יִשְׁאַג –</p>
<p>וְהָפַךְ אַרְצֵךְ כְּתֹפֶת הַמְּדוּרָה."</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17088">https://benyehuda.org/read/17088</a></div></body>