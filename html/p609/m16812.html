<h1>[רֶגֶב גָּלוּם אָנִי]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רֶגֶב גָּלוּם אָנִי. חֹמֶר קַדְמוֹן כֻּלִּי,</p>
<p>הַיּוֹם נִתְגַּלְגְּלָה נִשְׁמָתִי לִפְנֵי כִּסֵּא כְּבוֹדֵךְ;</p>
<p>אֶל גָּלְמֵי עוֹלָמוֹתַי חָרַד שֵׁמַע הוֹדֵךְ</p>
<p>וַיֶּחֱרַד בֵּית הַיּוֹצֵר הַחֹמֶר הַהִיּוּלִי.</p>
<p>אַתְּ, הַלָּשָׁה צוּרוֹת בְּדוֹמְמִים וּגְלוּמִים,</p>
<p>עוֹלָם לָךְ מִתְחַנֵּן מִתּוֹךְ תַּרְדֵּמַת רְגָבִים;</p>
<p>בְּהֶגֶה פִּיךְ יִקָּלְפוּ שֶׁמֶשׁ וְכוֹכָבִים,</p>
<p>וּמֵרֶגֶב לִבִּי יִצְמַח צִיץ עֲלוּמִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16812">https://benyehuda.org/read/16812</a></div></body>