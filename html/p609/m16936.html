<h1>תַּמּוּז</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בָּרוּךְ אַתָּה, יוֹם תַּמּוּז, הַבּוֹעֵר כְּכִבְשָׁן</p>
<p>עַל אַדְמַת הָאָבוֹת,</p>
<p>הַנּוֹתֵן לַתְּאֵנָה וְלַתְּמָרָה אֶת דִּבְשָׁן</p>
<p>וּמְשַׁכֵּר עֲנָבוֹת.</p>
<p>וּבָרוּךְ אַתָּה, לֵיל תַּמּוּז, הַצּוֹנֵן וְהַמְצַנֵּן</p>
<p>אֶת אַבְנֵי הָעִנְבָּר, הַנֹּפֶךְ וְהַבָּרֶקֶת</p>
<p>בְּכַרְמָן אוֹ בְּטַנְאָן</p>
<p>וְרוֹחֵץ בְּטַל אֶת הַתְּנוּבָה הַמְאֻבֶּקֶת.</p>
<p>וּבָרוּךְ אַתָּה, הַשַּׁחַק, הַמַּשִׁיר בִּדְמָמָה</p>
<p>עַל רֹאשִׁי כּוֹכָבִים,</p>
<p>עֵת לְאוֹר הַיָּרֵחַ אֲנִי שׁוֹכֵב בִּגְמָמָה</p>
<p>תַּחַת הַגֶּפֶן וּבוֹלֵעַ בִּכּוּרֵי עֲנָבִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16936">https://benyehuda.org/read/16936</a></div></body>