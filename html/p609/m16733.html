<h1>כָּל שְׂרֵפוֹתֵינוּ</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כָּל שְׂרֵפוֹתֵינוּ מֶשֶׁךְ שְׁנוֹת אַלְפַּיִם</p>
<p>צְפוּיוֹת הָיוּ מֵרֹאשׁ בְּאֵשׁ יְרוּשָׁלַיִם</p>
<p>כְּשֵׁם שֶׁכָּל הַפִּזּוּרִים וְהָעֻלִּים</p>
<p>הָיוּ בַּקּוֹלָרִין הָהֵם כְּלוּלִים</p>
<p>וְכָל הַשִּׁעְבּוּדִים וְכָל הַגָּלֻיּוֹת</p>
<p>הָיוּ מִן הַכְּבָלִים הָהֵם חֻלִיוֹת.</p>
<p>עַל כֵּן עִם בְּכִי הָאִישׁ מֵעֲנָתוֹת,</p>
<p>כַּאֲשֶׁר רָאָה בְּהֶרֶס הַשָּׁתוֹת,</p>
<p>בָּכוּ דּוֹרוֹת, צָוְחוּ אָבוֹת עַל הַבָּנִים</p>
<p>כִּי הַחֻרְבָּן הָיָה עִלַּת הַחָרְבָּנִים.</p>
<p>וּכְשֵׁם שֶׁעִם אוֹתוֹ חֻרְבָּן יָצָא דִּינָהּ</p>
<p>שֶׁל הָאֻמָּה לִשְׁבִי, לְטֶבַח וּלְקִינָה</p>
<p>כָּךְ עִם קִמּוּם יְרוּשָׁלַיִם קוֹם יָקוּם</p>
<p>הָעָם וְיִגָּאֵל מִשִּׁעְבּוּדֵי עַכּוּ"ם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16733">https://benyehuda.org/read/16733</a></div></body>