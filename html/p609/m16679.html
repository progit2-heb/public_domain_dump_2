<h1>חֲצוֹת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אותָם אוּרַי וְתֻמַּי בְּמִשְׁבְּצוֹת –</p>
<p>הַכּוֹכָבִים בִּשְׁמֵי חֲצוֹת,</p>
<p>כּוֹכְבֵי שִׁבְתִּי, כּוֹכְבֵי לֶכְתִּי,</p>
<p>נָגְהָם זִכְּכַנִי אַף הֶחְטִיא;</p>
<p>אוֹתָם הַנִּחוּשִׁים וְאוֹתָן שְׁאִילוֹתַי</p>
<p>בְּכָל כּוֹכָב לִמְסִלוֹתַי;</p>
<p>אוֹתָהּ הָרוֹמְמוּת וְאוֹתָהּ הִפָּעֲמוּת</p>
<p>מִסּוֹד שֶׁעִם חַיִּים וָמוּת.</p>
<p>כּוֹכְבֵי שָׁמַיִם זֶה עִם זֶה סָחִים,</p>
<p>אַךְ אֵין בְּשׂוֹרָה מִן הַנְּצָחִים.</p>
<p>וְלָמָּה זֶה קְרָאתֶם לִי כִּי אָקוּם</p>
<p>בַּחֲצוֹת לָרֹן כּוֹכְבוּת הַיְקוּם?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16679">https://benyehuda.org/read/16679</a></div></body>