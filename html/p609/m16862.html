<h1>[נַפְשִׁי, נַפְשִׁי, לָמָּה אַתְּ כּוֹאֶבֶת תָּמִיד]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נַפְשִׁי, נַפְשִׁי, לָמָּה אַתְּ כּוֹאֶבֶת תָּמִיד</p>
<p>עַל גּוֹרָלֵךְ?</p>
<p>הֲיֵצַר לָךְ עַל שְׁעַת הַזְּרִיחָה, אֲשֶׁר עָלְתָה</p>
<p>עַל אָהֳלֵךְ?</p>
<p>אוֹ אוּלַי יֵצַר לָךְ עַל שְׁעַת הַשְּׁקִיעָה, אֲשֶׁר
קָרְבָה</p>
<p>וְעַל צֵל יוֹם־מָחָר?</p>
<p>כִּי יַעַל יוֹם מִמֶּרְחָק וְאֶת־אָהֳלֵךְ עוֹד לֹא פָּקַד</p>
<p>וְאַף לֹא זָכָר!</p>
<p>נַפְשִׁי, נַפְשִׁי, לָמָּה אַתְּ תֶּהֱמִי כָּכָה,</p>
<p>הַאַתְּ יְחִידָה?</p>
<p>יַעֲלֶה יוֹם וְיִפְנֶה יוֹם וְכָכָה תִלְאִי מֵחֲלִיפוֹת,</p>
<p>וּמִפְּתֹר הַחִידָה.</p>
<p>דֹּם הִכָּנְעִי לֵאלֹהַיִךְ וְאַל לָךְ לִקְבֹּל,</p>
<p>וְאַל לָךְ לִכְעֹס;</p>
<p>קַבְּלִי דוּמָם עַל שָׁמַיִךְ אֶת־הַשְּׁקִיעוֹת –</p>
<p>כְּאֶת הַזְּרִיחוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16862">https://benyehuda.org/read/16862</a></div></body>