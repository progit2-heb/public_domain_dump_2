<h1>זִכָּרוֹן לְשָׁאוּל</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שָׁאוּל, שָׁאוּל, הִנֵּה שָׁנָה שְׁנִיָּה עָבְרָה</p>
<p>לְמִן הַיּוֹם שֶׁבִּמְעָרָה נִגְנַזְתָּ;</p>
<p>מֵאָז שִׁירַת אָדָם עַל כּוֹכָבִים חָוְרָה,</p>
<p>בַּאֲשֶׁר “כּוֹכְבֵי שָׁמַיִם רְחוֹקִים”</p>
</blockquote>
<blockquote>
<p>     אַתָּה כִּנַּסְתָּ.</p>
<p>וְדִמְעוֹתֵינוּ הָרוֹתְחוֹת, שֶׁרוּחֲךָ אָסְפָה,</p>
<p>שִׁבַּצְתָּ גַּם אוֹתָן בַּסֵּפֶר לְמִשְׁמֶרֶת;</p>
<p>אַךְ זֶה שְׁנָתַיִם לֹא נוֹסְפָה</p>
<p>לְךָ דִּמְעָה, כִּי זוֹ מִחוּץ לִגְבִיעֲךָ נִגֶּרֶת.</p>
<p>שָׁאוּל, שָׁאוּל, הוֹי בְּחִיר הָעֲלָמִים,</p>
<p>כִּנּוֹר הַבְּכִי וְהַגְּבוּרָה לְיִשְׂרָאֵל,</p>
<p>עַתָּה כְּאָז כָּל לֵיל תָּמִים וְיוֹם תָּמִים</p>
<p>לְכוֹכָבֶיךָ וּלְדִמְעוֹתֶיךָ יִשָּׁאֵל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16747">https://benyehuda.org/read/16747</a></div></body>