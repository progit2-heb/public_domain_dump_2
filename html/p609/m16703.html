<h1>שִׁיר־לֶכֶת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל צוּק בַּמּוֹלֶדֶת</p>
<p>מָצָאנוּ נָדָן,</p>
<p>בּוֹ חֶרֶב מָחְלֶדֶת</p>
<p>מִזְּמַן וְעִדָּן;</p>
<p>בַּצּוּק נַשְׁחִיזֶנָּה:</p>
<p>פְּלָדָה בִּפְלָדָה,</p>
<p>מִלַּהַב תִּזֶּה־נָא</p>
<p>בָּרֶקֶת חַדָּה.</p>
<p>בִּשְׁחוֹר עַרְבִּי</p>
<p>תַּכְסִיף חַרְבִּי,</p>
<p>יוֹמָם תַּזְהִיב</p>
<p>כְּפֶלַח שֶׁמֶש הָאָבִיב,</p>
<p>אוּלָם תִּלְהַט כְּחוּט שָׁנִי</p>
<p>מֵהֹלֶם בִּמְשַׂנְאִי.</p>
<p>לִי חֶרֶב נוֹקֶמֶת</p>
<p>וְיָד חֲזָקָה</p>
<p>בַּחֹמֶשׁ הוֹלֶמֶת,</p>
<p>חוֹלֶפֶת רַקָּה.</p>
<p>אוֹיְבֵנוּ מִמַּחַץ</p>
<p>יִכְרַע וְנָהַם.</p>
<p>נִקַּח מִבְּנֵי שַׁחַץ</p>
<p>נִקְמַת דַּם הָעָם.</p>
<p>בִּשְׁחוֹר עַרְבִּי</p>
<p>תַּכְסִיף חַרְבִּי,</p>
<p>יוֹמָם תַּזְהִיב</p>
<p>כְּפֶלַח שֶׁמֶשׁ הָאָבִיב,</p>
<p>אוּלָם תִּלְהַט כְּחוּט שָׁנִי</p>
<p>מֵהֹלֶם בִּמְשַׂנְאִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16703">https://benyehuda.org/read/16703</a></div></body>