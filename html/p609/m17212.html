<h1>[הֲנִמְצָא פְּתוּחִים אוֹ אֲטוּמִים פְּתָחִים?]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֲנִמְצָא פְּתוּחִים אוֹ אֲטוּמִים פְּתָחִים?</p>
<p>וּמֵהֵיכָן יֻקְּחוּ הַמַּפְתֵּחוֹת;</p>
<p>עֵת מִנִּגְלוֹת נִקְלֹט צְלִילִים, רֵיחוֹת –</p>
<p>צְבָתוּנוּ בַּנִּסְתָּרוֹת שִׁנֵּי חַחִים.</p>
<p>אָנוּ חֹמֶר מָרְכָּב, יִצְלַח לְהַפְרָדָה?</p>
<p>שְׁוָרִים פּוֹשְׁטִים צַוָּאר אֶל קַטַרְבָּה?</p>
<p>אוֹ בַּפַּלְטִין שֶׁנִּתְמַנָּה שַׂר בָּהּ</p>
<p>אָדָם, – מַהוּ, אַגָּדָה תוֹךְ אַגָּדָה?</p>
<p>אֲהָהּ נִסְיוֹנוֹת קָשִׁים, עֵת מָשִׁיחַ,</p>
<p>כַּת מְכַשְּׁפוֹת תָּפְשׂוּ בַּבָּרִיחַ,</p>
<p>לְחָשִׁים וְהַשְׁבָּעוֹת שׁוֹמְרִים סַף הַבָּאוֹת;</p>
<p>מִקַּלַּחַת עוֹלִים תִּימְרוֹת עָשָׁן,</p>
<p>רֻתַּח סוֹד מֵחָדָשׁ וּמִיָּשָׁן,</p>
<p>וּמֵעֵץ הַנְּצָחִים נוֹשְׁרוֹת שָׁעוֹת, שָׁעוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17212">https://benyehuda.org/read/17212</a></div></body>