<h1>אֵינֶנִּי גַלְמוּד</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אָכֵן, אֵינֶנִּי כְּלָל גַּלְמוּד</p>
<p>בָּעָם וַאֲלָפָיו;</p>
<p>אֶשְׂמַח אֶל כָּל יִלּוֹד, אֶבְכֶּה עַל מוּת</p>
<p>שֶׁל כָּל טוֹרֵף נַפְשׁוֹ אוֹ שָׂב.</p>
<p>אֶצְהַל אֶל כָּל נִצָּן חָדָשׁ</p>
<p>וְכָל בֶּן־צֶדֶף אֲלַטֵּף;</p>
<p>וְכָל הַחַי עִמִּי, מִן הָאָדָם וְעַד נָחָשׁ,</p>
<p>בְּהִתְעַטֵּף רוּחָם — רוּחִי בִּי מִתְעַטֵּף.</p>
<p>אֶשְׂמַח אֶל כָּל בְּאֵר חֻפְּרָה בָּאֲדָמָה</p>
<p>וּמִסְפֵּד אֶקְרָא עַל כָּל חָזוֹן נוֹשָׁם;</p>
<p>וְכָל פְּאַת קַרְקַע, מִמִּיל וְעַד אַמָּה,</p>
<p>אֶמְדֹּד: כַּמָּה מִן עֲיֵפִים יַנִיחוּ כָּאן רֹאשָׁם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16960">https://benyehuda.org/read/16960</a></div></body>