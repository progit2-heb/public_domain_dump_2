<h1>בַּכֶּרֶם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִתְעַנְבְּרִים, מִתְפַּחֲמִים</p>
<p>גְּבִיעֵי גְפָנִים, מִתְיַחֲמִים</p>
<p>עִם אֶשְׁכּוֹלוֹת כְּרָמִים.</p>
<p>אָדֹם־לָבָן נִמְזַג, נִתָּן</p>
<p>בַּאֲשִׁישׁוֹת אוֹ חָבִיתָן</p>
<p>לַשְׁבִּיב בָּבוֹת וּלְהַצִּיתָן.</p>
<p>וְאִם בַּדָּם תַּזִּיל יֵינוֹת —</p>
<p>הָאֲהָבוֹת שׁוּב עֲשֵׁנוֹת</p>
<p>וְאַף מְדוֹדְדוֹת זְקֵנוֹת.</p>
<p>וְטוֹב הַיַּיִן מִן הַדְּבַשׁ,</p>
<p>יוֹתֵר יֶחְמַר, יֶהֱמֶה, יִגְעַשׁ;</p>
<p>וְעַז יָשָׁן, מוּעָז חָדָשׁ.</p>
<p>וְקַח, בּוֹצֵר, לְךָ דֻּגְמָה —</p>
<p>עִנְּבֵי הַגֶּפֶן: מְלֹא לֻגְמָה</p>
<p>תִּשְׁתֶּה מִשֶּׁמֶשׁ, לֹא פֻּגְּמָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17030">https://benyehuda.org/read/17030</a></div></body>