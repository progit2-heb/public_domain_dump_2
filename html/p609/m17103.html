<h1>עוּף, כּוֹכָבִי</h1>
אלמוני/ת / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עוּף, כּוֹכָבִי הַזַּךְ,</p>
<p>עַיִן שֶׁל תְּכֵלֶת לָךְ;</p>
<p>הֱיֵה לִי שָׁלִיחַ טוֹב,</p>
<p>רֵד נָא עַל בַּיִת שַׁח.</p>
<p>אֵשֶׁת הַיְקָר שֶׁלִּי</p>
<p>בּוֹ מִסְתּוֹפֶפֶת לָהּ,</p>
<p>בְּעַד הָאֶשְׁנָב דֹּם</p>
<p>בְּעֶצֶב נִשְׁקֶפֶת לָהּ.</p>
<p>שֶׁפִי תּוֹרִידָה שָׁם</p>
<p>קֶרֶן לְנַחֲמָהּ;</p>
<p>מֵאֱלֹהִים הֵנָּה</p>
<p>בָּאתָ לְרַחֲמָהּ.</p>
<p>לֵאָה’לִי, רִבְקָה’לִי –</p>
<p>שָׂא גַם לָהֶן שָׁלוֹם:</p>
<p>אֶת אִגַּרְתָּן, הָהּ,</p>
<p>בְּדֶמַע אַשְׂחֶה יוֹם־יוֹם.</p>
<p>זְכוֹר נָא, כִּי יַעְנְקֶה’לִי –</p>
<p>יֶלֶד בֶּן שֶׁבַע כְּבָר;</p>
<p>חֻמָּשׁ עִם רַשִּׁ"י</p>
<p>חַיָּב לְהַתְחִיל מָחָר.</p>
<p>צַו כִּי יִלְמַד עַל פֶּה</p>
<p>“קַדִּישׁ” עַל אֵם וָאָב…</p>
<p>אַף אֱלֹהִים יִזְכֹּר</p>
<p>לָנוּ אֶת רַחֲמָיו…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17103">https://benyehuda.org/read/17103</a></div></body>