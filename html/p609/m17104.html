<h1>שְׂמַח, אָדָם</h1>
אלמוני/ת / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׂמַח, אָדָם, בְּיוֹם עֲצֶרֶת,</p>
<p>לָאָסִיף בֵּיתְךָ הַתְקֵן;</p>
<p>דְּבַשׁ נוֹטֵף מִכָּל כַּוֶּרֶת,</p>
<p>אוֹר שְׁקִיעָה – אוֹר לֶשֶׁם חֵן.</p>
<p>יֵשׁ כָּאן בַּיִת? אֵי הַבַּיִת?</p>
<p>עִיר הָיְתָה פֹּה! אֵי הָעִיר?</p>
<p>כִּי הַלַּיְלָה רַד כְּעַיִט</p>
<p>עַל מְתִים וְעַל בְּעִיר.</p>
<p>שְתֹל עֲצֵי שִׁקְמִים בְּשֶׁפַע</p>
<p>עַל הַנַּחַל הַשָּׁקֵט;</p>
<p>וְהוֹסֵף נָא חֵן עַל יֶפַע:</p>
<p>דַּם רִמּוֹן בַּחֲלֵב שָׁקֵד.</p>
<p>שָׂא סַלֶּיךָ עַל הַשֶּׁכֶם,</p>
<p>טַעַן בָּר וּפְרִי עָנָף;</p>
<p>שֶׁמְּבַקֵּשׁ מִמְּךָ פַּת לֶחֶם –</p>
<p>אַל תַּשִׁיב רֵיקָם פָּנָיו.</p>
<p>לֵב לְלֵב יַעֲנֶה בְּעֶלֶם</p>
<p>וּמְחוּגַת הַגִּיל תִּרְחַב;</p>
<p>וִיפַלֵּס שִׁמְךָ לוֹ פֶּלֶס</p>
<p>כְּבַנֶּצַח – הַכּוֹכָב.</p>
<p>כִּי שֻׁגַּר לְךָ הַזֶּרַח</p>
<p>עִם כָּל פֶּרַח נַעֲלָם;</p>
<p>הַכֹּהֵן יַתְוֶה לְךָ דֶרֶךְ</p>
<p>בְּתָגָא שֶׁל בַּרְדַּלָּס.</p>
<p>וּבְעוֹד גָּדוּשׁ הָאֹסֶם –</p>
<p>בָּא מוֹעֵד שֶׁיִּתְרוֹקֵן;</p>
<p>לֹא לָנֶצַח, עֶלֶם, חֹסֶן.</p>
<p>כִּי מָחָר אַתָּה זָקֵן.</p>
<p>שְׂמַח, אָדָם, בְּיוֹם אַסֶּפֶת</p>
<p>טֶרֶם אֹסֶף עֲצָבִים;</p>
<p>לַיְלָה עַל כָּל גַּן וָרֶפֶת</p>
<p>יִזְרְחוּ הַכּוֹכָבִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17104">https://benyehuda.org/read/17104</a></div></body>