<h1>בָּמוֹת, בָּמוֹת</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מוּל כְּחוֹל שְׁחָקִים אֶגְעֶה בִּבְכִי</p>
<p>אֶצְוַח צִוְחִי,</p>
<p>אָאֹר כָּל סַכְסְכָן וְלֵב שָׁחוּץ,</p>
<p>זוֹבְחֵי זִבְחֵי הָרִיב בַּבַּיִת וּבַחוּץ,</p>
<p>שֶׁכָּל אָדָם סוֹגֵד לְכִתָּתוֹ</p>
<p>וְלֹא יָשׁוּב עַד עֶצֶם מִיתָתוֹ,</p>
<p>שֶׁכֵּן כֻּלָּם הִרְעִילוּ הָעִסָּה –</p>
<p>וְאָכַל מִמֶּנָּה גַם תִּינוֹק בָּעֲרִיסָה.</p>
<p>אֲהָהּ לָהֶם, בַּאֲשֶׁר שִׁבְתָּם, קוּמָם, לֶכְתָּם –</p>
<p>בִּידֵי עַצְמָם דִּינָם נֶחְתַּם,</p>
<p>שֶׁהֵם יוֹדְעִים, שֶׁבִּבְנוֹתָם בָּמוֹת, בָּמוֹת</p>
<p>יִמּוֹט הַבַּיִת כַּאֲשֶׁר נָמוֹט.</p>
<p>וְכָל שִׁבֹּלֶת חֵן בְּכָל מְקוֹם מִזְרָע</p>
<p>תֻּכֶּה מִן גִּבְעוֹלָהּ וְעַד נִזְרָהּ.</p>
<p>וְלֹא יַצִּיל זָהָב וַאֲסָמֵי מָזוֹן</p>
<p>בְּיוֹם בּוֹ יְרַצְּחוּ חָזוֹן.</p>
<p>אַךְ טוֹב מֵהֶם הָעָם, שֶׁעוֹד יְקַו</p>
<p>לִכְרֹת מֵאָהֳלוֹ רָקָב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16667">https://benyehuda.org/read/16667</a></div></body>