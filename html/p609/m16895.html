<h1>[כְּשֶׁבָּאת אֵלַי עִם שְׁעַת הַכְּמִישָׁה]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כְּשֶׁבָּאת אֵלַי עִם שְׁעַת הַכְּמִישָׁה</p>
<p>לֹא שָׁאַלְתִּי אָז: מֵהֵיכָן;</p>
<p>בְּמַגַּע שְׂפָתֵּךְ לֹא הִרְגַּשְׁתִּי אִשָּׁה,</p>
<p>חֲמוּדוֹתַיִךְ – אָבְדוּ רֵיחָן.</p>
<p>עַלְעֹל הִכָּה בְּשַׂר הַחֶמֶד,</p>
<p>מַגָּל קָצַר קָצִיר בָּשֵׁל?</p>
<p>שָׁוְא עָמַלְתְּ לְפַשֵּׁט קֶמֶט,</p>
<p>הֲיִפְרַח פֶּרַח מִשֶּׂנָּשַׁל?</p>
<p>הָיָה הוֹד בִּזְהַב הַפְּרִיחָה,</p>
<p>יִהְיֶה הוֹד בְּצִיץ כִּי יָמוּת;</p>
<p>וּמִצִּלְצוּל “אֲהַבְתִּיךָ”</p>
<p>נִשְׁמַע צְלִיל הַסּוֹד הָרָמוּס.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16895">https://benyehuda.org/read/16895</a></div></body>