<h1>[שׁוֹאֲגוֹת הַתַּאֲווֹת שַׁאֲגַת אֲרָיוֹת]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שׁוֹאֲגוֹת הַתַּאֲווֹת שַׁאֲגַת אֲרָיוֹת,</p>
<p>אִישׁ בֶּן־דּוֹרוֹ, אִישׁ הַמַּדָּע אָנִי;</p>
<p>וּמִקִּרְבִּי, וּמִדּוֹר טְרִיגוֹנִי</p>
<p>הֲיִפְרֹץ שִׁיר הֶעָתִיד, קֵץ הַפְּלָאוֹת?</p>
<p>פֹּה אֲבַק הַשְּׂרֵפָה שִׁסַּע בֶּטֶן צוּרִים,</p>
<p>שָׁם אֲוִירוֹן סָב עַל קְמָרוֹן עֶשֶׁת,</p>
<p>אוֹמְרִים: חָכְמָה גְּבוּרַת אִישׁ מַתֶּשֶׁת –</p>
<p>גַּם בַּמִּסְפָּר חָזוֹן, כֹּחַ בַּחִסּוּרִים!</p>
<p>דּוֹרִי קָבַע סְכוּם לְזַעֲזוּעֵי נֶפֶשׁ,</p>
<p>וּמַגְנוֹנִים שָׁם בַּחֲלַל הָאֶפֶס,</p>
<p>שִׂטְנוֹ מָצָא אִישׁ, וְכֶלֶב אֶת־אַבְרֵקוֹ;</p>
<p>יֵשׁ בִּי מִן הַפֶּלֶא הַחַשְׁמַלִּי,</p>
<p>חֶלְאַת דּוֹר, וְטַגּוֹרָה הַבֶּנְגַלִּי,</p>
<p> יָם סוֹעֵר הִרְכִּיבַנִי עַל מַסְרֵקוֹ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17216">https://benyehuda.org/read/17216</a></div></body>