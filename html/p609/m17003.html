<h1>אוּדִים, גֶּחָלִים, רְשָׁפִים</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׂפָתֵנוּ — אוּדִים עֲשֵׁנִים</p>
<p>בְּפִי הַדּוֹרוֹת הַזְּקֵנִים;</p>
<p>הַמֵּפִיחַ פְּסוּקֵי הָאָבוֹת —</p>
<p>כְּמַכֶּה בְּאוּדִים לֶהָבוֹת.</p>
<p>שְׂפָתֵנוּ — גֶּחָלִים בּוֹעֲרוֹת</p>
<p>בְּפִי בַּחוּרִים, בַּחוּרוֹת;</p>
<p>עֵת כַּפְרִי מְסַפֵּר עִם כַּפְרִית —</p>
<p>וְרָשְׁפוּ גַחֲלֵי אֵשׁ עִם גָּפְרִית.</p>
<p>שְׂפָתֵנוּ שְׁנוּנָה כְּחִצִּים</p>
<p>וּבְפִי תִּינוֹקוֹת — כְּגִצִּים;</p>
<p>הַקּוֹלֵט אֶת גִּצֵּי הָעִבְרִית —</p>
<p>יִתְרַשֵּׁף כִּילָדִים — וְהִוְרִיד.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17003">https://benyehuda.org/read/17003</a></div></body>