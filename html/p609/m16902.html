<h1>[מִי קְרָאַנִי הֵנָּה? אְַדֹנָי קְרָאָנִי]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִי קְרָאַנִי הֵנָּה? אְַדֹנָי קְרָאָנִי,</p>
<p>וְכָל הַעוֹלָם הְִזְמַן לִי לְבֵית הַמִּקְדָּשׁ;</p>
<p>עִם עַפְעַפֵּי שַׁחַר בֵּית־אֵל נִכְנָס אְַנִי,</p>
<p>וּבְבִטּוּאֵי שֵׁמוֹת לִי הַבֹּקֶר נִקְדַּשׁ.</p>
<p>וּמִזְבְּחוֹת בְּנוּיִים בַּעֲדִי עַל כָּל־צַעַד.</p>
<p>כָּל־אַמַּת עָפָר קְטַנָּה – בָּמָה לָעֲבוֹדָה;</p>
<p>ְּחֵיק כָּל־גֵּיא וָעֵמֶק אֶשְׁפֹּךְ לֵב בְּרַעַד</p>
<p>וְעַל כָּל־גַּבְנוּן אַקְרִיב קָרְבַּן שִׁיר וְתוֹדָה.</p>
<p>וְעוֹף וְחַיָּה שָׁרִים עִמִּי וּמִתְנַבְּאִים,</p>
<p>וְכָל הָעוֹלָם נִבְקָע לִי מִתּוֹךְ הַשִּׁירָה;</p>
<p>בִּרְסִיס הַטַּל אֲתַכֵּן תְּהוֹמוֹת מַיִם רַבִּים</p>
<p>וּבְנִצָּנֵי תֶלֶם – נִשְׁמַת כָּל־הַיְצִירָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16902">https://benyehuda.org/read/16902</a></div></body>