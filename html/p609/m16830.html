<h1>[וְהָיָה כִּי אֶעֱלֶה לְגַרְדֹּם]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְהָיָה כִּי אֶעֱלֶה לְגַרְדֹּם</p>
<p>וְאוֹשִׁיט לַתַּלְיָן צַוָּארִי;</p>
<p>וּבִקְּשׁוּ דַיָּנִים מִמֶּנִּי</p>
<p>אֶת־אַחֲרוֹן וִדּוּיִי וּדְבָרִי.</p>
<p>וְיָחֹג הֶהָמוֹן חַג עָנְשִׁי</p>
<p>וְיַצְדִּיק עָלַי אֶת־גְּזַר דִּינוֹ,</p>
<p>וְהֶעֱלָה עָלַי חֶרְפַּת בּוֹגֵד</p>
<p>בְּטֶרֶם שֶׁהֶעֱלָה גַרְזִנּוֹ —</p>
<p>הֲתָבֹא אָז, מַלְאָךְ מוֹשִׁיעַ,</p>
<p>וְתִלְחַשׁ עַל אֹזֶן דַּיָּנִי:</p>
<p>לֹא נַעֲשָׂה הַבֶּגֶד, לֹא נַעֲשָׂה</p>
<p>וְאִם נַעֲשָׂה — הַבּוֹגֵד לֹא אָנִי.</p>
<p>קָרְבָּנֵךְ לֹא אֶדְרשׁ, לֹא אֶרְצֶה,</p>
<p>אֲנִי כְּבָר לְקָרְבָּן נִקְרַבְתִּי.</p>
<p>אוּלָם הֲאַתְּ אֲהַבְתִּינִי</p>
<p>בַּיָּמִים שֶׁאוֹתָךְ אָהַבְתִּי?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16830">https://benyehuda.org/read/16830</a></div></body>