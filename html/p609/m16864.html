<h1>[נִיצוֹצֵי הַיְצִירָה, הַיּוֹרְדִים עָלַי]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>נִיצוֹצֵי הַיְצִירָה, הַיּוֹרְדִים עָלַי עִם דִּמְדּוּמֵי הַחַמָה לַבְּקָרִים,</p>
<p>בְּשִׁבְרֵי רַעְיוֹנוֹת נָתַתִּי;</p>
<p>חָלַמְתִּי כִּי יִגְוַע הַיּוֹם וְשַׁלְהֶבֶת דִּמְיוֹנִי לֹא תַעֲלֶה לָעוֹלָם,</p>
<p>וּבְטֶרֶם נוֹלַדְתִּי – מַתִּי.</p>
<p>וּמְלֵא זַהֲרוּרֵי הַיְצִירָה אֲפַזֵּר בְּעַל־כָּרְחִי נִיצוֹצַי
לִקְטַנּוֹת,</p>
<p>וְכָכָה אֶת־דַּרְכִּי אֲשָׂרֵךְ,</p>
<p>עַד יָבוֹא הַמְאַסֵּף מֵאַחֲרַי וְיֶאֱסֹף אֶת־פְּנִינַי אֶל־כִּלְיוֹ, כְּלִי־חַרְסוֹ.</p>
<p>וְיִדְלֵם מֵאַבְנֵי הַדָּרֶךְ.</p>
<p>וְהָיָה כִּי יֶאֱסֹף נִיצוֹצַי אֶל־כִּלְיוֹ – וְשָׂמָם עַל קִבְרִי, הַנִּשְׁעָן</p>
<p>עַל יַד גָּדֵר דְּחוּיָה בֵּין קוֹצִים,</p>
<p>וְאָמַר: זִכָּרוֹן לְאָדָם שֶׁמָּסַר אֶת־נַפְשׁוֹ עַל שִׁבְרֵי רַעְיוֹנוֹת,</p>
<p>וְנִשְׂרַף בַּעֲרֵמַת נִיצוֹצִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16864">https://benyehuda.org/read/16864</a></div></body>