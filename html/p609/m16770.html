<h1>תָּכְנִית שֶׁל בִּנְיָן</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בְּשֵׁם מִשְׁפָּחוֹת “קְטַנְטַנּוֹת”</p>
<p>וּבִשְׁמָם שֶׁל אַלְפֵי רַוָּקִים</p>
<p>אֲנִי בָּא בִּטְעָנוֹת וּמַעֲנוֹת</p>
<p>אֶל בּוֹנֵי “מְגָרְדֵי הַשְּׁחָקִים”.</p>
<p>בּוֹנִים אַתֶּם כַּאן הֵיכָלִים</p>
<p>“מַמְלִיטִים” אֶת אַדְמַת הַחוֹלוֹת;</p>
<p>אַך דִּירוֹת בְּנוֹת חֲמִשָּׁה חֲדָרִים</p>
<p>עוֹלוֹת עַל הַצֹּרֶךְ, עוֹלוֹת.</p>
<p>כִּי יָדוּעַ, שֶׁבְּעִירֵנוּ הַזֹּאת</p>
<p>מִשְׁפָּחוֹת קְטַנְטַנּוֹת יֵשׁ לָרוֹב;</p>
<p>יֵשׁ זוּגוֹת בְּנֵי שָׁלשׁ נְפָשׁוֹת –</p>
<p>וְאֵין לְשָׁרְתָם שֵׁרוּת דֹּב.</p>
<p>וְיֵשׁ גַּם זוּגוֹת “צְעִירִים”,</p>
<p>לֹא הִמְלִיטוּ עוֹד נֶפֶשׁ שְׁלִישִׁית;</p>
<p>וְכָל זוּג מִתְהַפֵּך בְּצִירִים</p>
<p>בְּחַפְּשׂוֹ לוֹ דִּירָה אֱנושִׁית.</p>
<p>וְיָדוּעַ שֶׁבְּעִירֵנוּ הַזֹּאת,</p>
<p>יֵשׁ הַרְבֵּה בַּחוּרוֹת, בַּחוּרִים;</p>
<p>הוֹאִילוּ, הוֹאִילוּ לִבְנוֹת</p>
<p>גַּם לָהֶם לֹא סְדָקִים וְחוֹרִים:</p>
<p>לְכָל זוּג בֶּן שָׁלשׁ נְפָשׁוֹת</p>
<p>בְּנוּ שְׁנֵי חֲדָרִים וּמִטְבָּח;</p>
<p>הוּא יְוַתֵּר עַל מִרְפֶּסֶת בַּשָּׁנִים הַקָּשׁוֹת,</p>
<p>אַךְ לֹא עַל גְזוּזְטְרָא, הִיא – הֶכְרַח.</p>
<p>לְזוּג בֶּן שְׁתַּיִם גֻּלְגֹּלֶת</p>
<p>בְּנוּ חֶדֶר וּמִטְבָּח מְיֻחָד,</p>
<p>כְּדֵי שֶׁבִּשְׁעַת חֹסֶר מַכּוֹלֶת,</p>
<p>לֹא נִסְתַּכֵּל בַּקְּדֵרָה וּבַכַּד…</p>
<p>וְהָעִקָּר: זִכְרוּ אֶת הָרַוָּק</p>
<p>גִּמְלוּ גַּם עָלָיו אֶת הַחֶסֶד;</p>
<p>לְבַחוּר מִתְגּוֹלֵל בְּאָבָק</p>
<p>בְּנוּ חֶדֶר קָטָן עִם מִרְפֶּסֶת.</p>
</blockquote>
<p>הארץ, 14.10.1931</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16770">https://benyehuda.org/read/16770</a></div></body>