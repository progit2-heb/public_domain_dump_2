<h1>[עֲדֵי הַשַּׁעַר בַּהֲלִיכָה מֻאֶטֶת]</h1>
שטפן גאורגה / יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עֲדֵי הַשַּׁעַר בַּהֲלִיכָה מֻאֶטֶת</p>
<p>נֶחֱצֶה שְׂדֵרַת־תְּאַשּׁוּרִים נֶאֱצֶלֶת;</p>
<p>וְשָׁם, מֵעֵבֶר לַמְּחִיצָה, רוֹטֶטֶת</p>
<p>נִצַּת שְׁקֵדִים, צְחוֹרָה מֵחֲבַצֶּלֶת.</p>
<p>סַפְסָל בִּקַּשְׁנוּ בְּמָקוֹם שֶׁשֶּׁטֶף</p>
<p>הַצְּלָלִים כַּיָּם לֹא יִשְטְפֵנוּ,</p>
<p>מְקוֹם כָּל קֶרֶן בּוֹ לוֹטְפָה כְּלֶטֶף</p>
<p>וְזָר אֵין יֵשׁ לַשְׁבִּית אֶת חֲלוֹמֵנוּ.</p>
<p>הִקְשַׁבְנוּ דֹם לְלַחַשׁ כָּל צַמֶּרֶת</p>
<p>וְהַלֵּב נִמְלָא, שָׁטַף בְּבָרֶץ;</p>
<p>רְאִי, אֵיך כָּל טִפַּת זָהָב נִגֶּרֶת</p>
<p>וּפְרִי בָּשֵׁל נוֹשֵׁר, נֶחְבָּט בָּאָרֶץ.</p>
</blockquote>
<p>סט. גֵאוֹרְגֶה</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/17114">https://benyehuda.org/read/17114</a></div></body>