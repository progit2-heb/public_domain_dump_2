<h1>בִּבְכוֹת הָעָם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>סַפְּחוּנִי לְמִשְׁפַּחְתְּכֶם הַמְיַלֶלֶת,</p>
<p>יְעֵנִים וְתַנִּים,</p>
<p>הַשְּׁכוּנֵי בִּשְׁמָמָה, שֶׁאֵינָהּ מִשְׁתַּבֶּלֶת</p>
<p>אוֹ בְּשָׁדוֹת דְּשֵׁנִים וְרַעֲנַנִּים,</p>
<p>כִּי לֹא מָצָאתִי כְּקִינַתְכֶם לְתוּגָה</p>
<p>עַל כְּנֶסֶת יִשְׂרָאֵל הַהֲרוּגָה.</p>
<p>אַתֶּם, שֶׁשְּׁתִיתֶם מִכָּל מַעְיְנֵי הַדֶּמַע</p>
<p>שֶׁבְּגָלוּי וּבְמַחְבּואִים;</p>
<p>אַתֶּם, מְבַטְּאֵי הַצַּעַר וְהַכֶּמַהּ</p>
<p>וְכָל חֶרְדַּת אָדָם וֵאלֹהִים,</p>
<p>עִזְרוּנִי לְעוֹרֵר חֲרָדוֹת וְלִסְפֹּד</p>
<p>וְעַל יִלְלַתְכֶם – יִלְלָתִי לִסְפּוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16656">https://benyehuda.org/read/16656</a></div></body>