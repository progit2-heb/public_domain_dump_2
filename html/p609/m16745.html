<h1>לַמְּשׁוֹרֵר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַתָּה אָדָם בָּשָׂר וָדָם,</p>
<p>מַה מַּבְדִּילְךָ מִכָּל הַשְּׁאָר?</p>
<p>סוֹעֵר יוֹתֵר דָּמְךָ הַחַם,</p>
<p>כָּאִיב בְּשָׂרְךָ מִכָּל בָּשָׂר.</p>
<p>זוֹעֵק אַתָּה מִן הַמְּצָרִים,</p>
<p>פּוֹרֵץ אַתָּה סוּגַר וָתָא.</p>
<p>אַךְ עֵת תִּשּׂוֹר עַל הַיְצָרִים –</p>
<p>אָדוֹן אַתָּה עַל הַ“אַתָּה”.</p>
<p>אַתָּה נִחַשְׁתָּ כָּל סוּפָה</p>
<p>וּמִדָּמְךָ תֶחֱזֶה עָתִיד;</p>
<p>אָמְנָם אַתָּה בֶּן הַתְּקוּפָה,</p>
<p>אַךְ לַתְּקוּפָה אַתָּה לַפִּיד.</p>
</blockquote>
<p>(מן העיזבון)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16745">https://benyehuda.org/read/16745</a></div></body>