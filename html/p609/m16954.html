<h1>בְּנֵי חֻלְדָּה</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<p>(תרפ"ט)</p>
<blockquote>
</blockquote>
<blockquote>
<p>הַחֻלְדָּאִים</p>
<p>לֹא בִּיְּשׁוּ אֶת הָעָם;</p>
<p>הָיָה לֵיל גְּבוּרָה,</p>
<p>לַיְלָה קַר, לַיְלָה חָם.</p>
<p>זָרְמוּ אֲלָפִים,</p>
<p>אֲלָפִים עַרְבִיאִים;</p>
<p>וּבְחֻלְדָּה —</p>
<p>אַרְבָּעָה וְעֶשְׂרִים לְבִיאִים.</p>
<p>הַחֹרְשָׁה נִשְׂרְפָה,</p>
<p>הֶחָצֵר כְּבָר שְׁדוּדָה —</p>
<p>הֲיִסֹּגוּ מֵחֻלְדָּה</p>
<p>גּוּרֵי יְהוּדָה?</p>
<p>וְהֵם מִתְבַּצְּרִים</p>
<p>בְּבֵיתָם מִבִּפְנִים;</p>
<p>אֶפְרַיִם נָפַל —</p>
<p>חֵי שְׁלשָׁה וְעֶשְׂרִים.</p>
<p>הָיָה לַיְלָה קַר,</p>
<p>לַיְלָה חַם, בַּחוּרִים?</p>
<p>נֶעְתְּקוּ הַמִּלִּים,</p>
<p>אַךְ דִּבְּרוּ כַּדּוּרִים.</p>
<p>וּשְׁלשָׁה וְעֶשְׂרִים</p>
<p>בַּחוּרֵי יִשְׂרָאֵל</p>
<p>הֶאְדִּירוּ בַּקְּרָב</p>
<p>אַחֲרֵי חֲצוֹת לֵיל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16954">https://benyehuda.org/read/16954</a></div></body>