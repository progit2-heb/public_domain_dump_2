<h1>עִם זְקֵנִים</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בַּפְּרוֹזְדוֹר שֶׁל מוֹשַב־הַזְּקֵנִים</p>
<p>מִתְהַלְכוֹת אַגָּדוֹת נוֹשָׁנוֹת</p>
<p>עַל מִשְׁתִּים בָּם נִשְׁתּוּ הַיֵּינִים</p>
<p>וּנְעוּרִים לֹא נִתְּנוּ הִשָּׁנוֹת;</p>
<p>וּמְנַסְּרִים עִם כְּמִישׁוּת שׁוֹשַׁנִּים</p>
</blockquote>
<blockquote>
<p>פִּסְקֵי־דִין אֲשֶׁר אֵין לְשַׁנּוֹת.</p>
<p>בְּמוֹשַׁב־הַזְּקֵנִים בַּפְּרוֹזְדוֹר</p>
<p>מִתְרַחֲשִׁים מַעֲשֵׂי נְצָחִים,</p>
<p>שָׁם רֵאשִׁית עִם אַחֲרִית מִדּוֹר דּוֹר</p>
<p>מִזְדַּמְּנוֹת כְּעַל אֵם הַדְּרָכִים;</p>
<p>וִישִׁישִׁים מַקְרִינִים קַרְנֵי אוֹר</p>
<p>כִּילָדִים קַנָּאִים, סַלָּחִים.</p>
<p>בְּמוֹשַׁב־הַזְּקֵנִים בַּתָּאִים</p>
<p>לִפְעָמִים נִדְלָקִים לְבָבוֹת</p>
<p>וּמְדוּרוֹת אַחֲרוֹנוֹת שֶׁל חַיִּים</p>
<p>עַל פִּסְגּוֹת הַשְּׁלָגִים מִתְלַבּוֹת;</p>
<p>שָׁם שִׁירֵי הַנְּצָחִים נִשָּׂאִים</p>
<p>עַל רָאשֵׁי שְׁלֹמֹנִים וְקֹהֲלוֹת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16680">https://benyehuda.org/read/16680</a></div></body>