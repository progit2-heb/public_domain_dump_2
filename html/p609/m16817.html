<h1>[וּבְהִתְקַדֵּשׁ הָעֶלֶם]</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וּבְהִתְקַדֵּשׁ הָעֶלֶם אֶת־פְּנֵי יְחִידָתוֹ לְשַׁחֵר</p>
<p>וּבְנָגְעוֹ בְּכַפּוֹת הַמַּנְעוּל שֶׁל שַׁעַר הַבָּיִת —</p>
<p>אָז נֶהְפַּךְ הָעֶלֶם לְאַחֵר,</p>
<p>כִּי קָרַן אוֹר פָּנָיו, וּתְפִלָּה חֲשָׁאִית</p>
<p>עִם שְׂפָתוֹ</p>
<p>הָיָתָה. וְכִכְרֹעַ הַכֹּהֵן בְּבוֹאוֹ לִפְנִים מִן הַקְּלָעִים</p>
<p>עֲשׂוֹת עֲבוֹדָתוֹ,</p>
<p>כָּךְ כָּרַע הָעֶלֶם עֲצוּב הָעֵינָיִם,</p>
<p>וְכָךְ הָיָה אוֹמֵר:</p>
<p>חָנֵּנִי בְּקֶרֶן מִקַּרְנֵי נְצָחִים.</p>
<p>וַיָּקָם מִכְּרֹעַ עִם שְׁקִיעַת הַיּוֹם, כְּשֶׁשּׁוֹמֵר</p>
<p>הַבַּיִת נִצְטַוָּה עַל סְגִירַת הַפְּתָחִים.</p>
<p>וּרְגָעִים עוֹד רָעַד הַהֵיכָל מוּל עֵינֵי הַנַּעַר</p>
<p>בְּצֵאתוֹ;</p>
<p>וְעַד אוֹר הַיּוֹם לֹא נִסְתַּלְּקוּ הָאוֹר וְהַצַּעַר</p>
<p>מִבֵּיתוֹ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16817">https://benyehuda.org/read/16817</a></div></body>