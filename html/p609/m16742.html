<h1>אֵין לַחְקֹר מִדַּי...</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵין לַחְקֹר מִדַּי וְאֵין לִשְׁאֹל</p>
<p>לְדֶרֶךְ אוֹ מִשְׁעוֹל.</p>
<p>כִּי סוֹפְךָ לִהְיוֹת מִכֻּלָּם נִשּׁוֹל.</p>
<p>יוֹמָם גּוֹרָלְךָ לֵילֵךְ</p>
<p>אֵילֵךְ וְאֵילֵךְ</p>
<p>עַד שֶׁמֵּעֲיֵפוּת תַּחְתֶּיךָ תִּשָּׁלֵךְ.</p>
<p>וּבַלַּיְלָה כִּי שָׁמַיְמָה תַּבִּיט</p>
<p>וְרָאִיתָ כּוֹכָב פָּשׁוּט אוֹ שָׁבִיט –</p>
<p>וְהֶאֱמַנְתָּ כִּי הוּא לְךָ קַבַּרְנִיט.</p>
<p>וּתְהִי נָא דַרְכְּךָ אֱמוּנָה וּבוֹטְחָה</p>
<p>כִּי בְּכָל נַפְשְׁךָ וּמְאֹדֶךָ</p>
<p>אִם חַיֶּיךָ לֹא קִיַּמְתָּ – קִיַּמְתָּ מוֹתְךָ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16742">https://benyehuda.org/read/16742</a></div></body>