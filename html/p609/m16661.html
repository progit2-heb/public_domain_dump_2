<h1>טַעֲנִי...</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>טַעֲנִי, יְרוּשָׁלַיִם, טַעֲנִי</p>
<p>טַעֲנוֹתַיִךְ לֹא בִּנְהִי וָדֶמַע;</p>
<p>הָרִיעִי בְּחֵילֵךְ בְּצִלְצְלֵי כָּל שֶׁמַע,</p>
<p>כִּי עַמֵּךְ אֵינֶנּוּ עֶבֶד כְּנַעֲנִי.</p>
<p>עַמֵּךְ עוֹדֶנּוּ עַם יְרוּשַׁלְמִי</p>
<p>עָטוּר כְּמוֹ הָרַיִךְ הוֹד וָשֶׂגֶב;</p>
<p>וְאִם מִחוּץ לָעִיר אוֹ פְּנִימָה מִן הָאֶגֶף –</p>
<p>הֵן לֹא תַכְלִימִי אַף לֹא תִכָּלְמִי.</p>
<p>אִמְרִי לָהֵמָּה, הַמְחַשְּׁלִים</p>
<p>חֻקֵּי עַבְדוּת לָךְ כִּנְחֻשְׁתַּיִם,</p>
<p>כִּי יִשְׂרָאֵל יִשְׁכֹּן כָּבוֹד בִּירוּשָׁלַיִם</p>
<p>וַאֲשֶׁר הֵחֵל יַשְׁלִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16661">https://benyehuda.org/read/16661</a></div></body>