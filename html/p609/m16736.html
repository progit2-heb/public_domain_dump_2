<h1>תִּינוֹקוֹת שֶׁל בֵּית רַבָּן</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<h2>א. תִּינוֹקוֹת בֵּית רַבָּן</h2>
<blockquote>
<p>תִּינוֹקוֹת בֵּית רַבָּן</p>
<p>תִּינוֹקוֹת יִשְׂרָאֵל,</p>
<p>כִּי יִשְׁאַל הַמַּלְאָךְ</p>
<p>הַמַּלְאָךְ הַגּוֹאֵל:</p>
<p>אֵיךְ שְׁנִיתֶם הַתּוֹרָה</p>
<p>אָלֶף, בֵּית, וְגִימֶל,</p>
<p>אֵיךְ קִיַּמְתֶּם בְּרִיתְכֶם</p>
<p>עִם אָדָם וְעִם אֵל –</p>
<p>וַעֲנִיתֶם כְּמוֹ</p>
<p>שֶׁעָנוּ הָאָבוֹת:</p>
<p>לָמַדְנוּ תוֹרָה</p>
<p>מִתּוֹךְ אֵשׁ לֶהָבוֹת.</p>
<p>    קָמָץ אָלֶף אָ</p>
<p>    אָבִינוּ שֶׁבַּשָׁמַיִם,</p>
<p>    וְדָּמֵנוּ נִשְׁפָּךְ כַּמָיִם</p>
</blockquote>
<h2>ב. לְכוּ נְרַנְּנָה לַאֲדֹנָי</h2>
<blockquote>
<p>לְכוּ נְרַנְּנָה לַאֲדֹנָי</p>
<p>לִקְרַאת שַׁבָּת</p>
<p>בְּאֵשׁ וָדָם:</p>
<p>לְכוּ נְרַנְּנָה לַאֲדֹנָי</p>
<p>עַל הָרֵי צְפָת</p>
<p>עִם סוֹפֵר סת"ם</p>
<p>וּבֵן וָבַת;</p>
<p>לְכוּ נְרַנְּנָה לַאֲדֹנָי</p>
<p>כִּי הוּא אֶחָד</p>
<p>וּשְׁמוֹ אֶחָד.</p>
</blockquote>
<p>הארץ, 17.8.36</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16736">https://benyehuda.org/read/16736</a></div></body>