<h1>אֵינִי יָכוֹל לְזַמֵּר</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֵינִי רוֹצֶה, אֵינִי יָכוֹל לְזַמֵּר עוֹלָמְךָ</p>
<p>עִם שְׂכוֹל עַמְּךָ,</p>
<p>לֹא אֶרְאֶה בְּהַפְצִיעַ בָּאָבִיב הָאָמִיר,</p>
<p>לֹא אֶשְׁמַע שִׂיחַ נַחַל טָמִיר,</p>
<p>תִּפְרַחַת שָׁקֵד לֹא אֶרְאֶה, לֹא אָרִיחַ רֵיחָהּ</p>
<p>וְכָל הָאֲדָמָה כִּמְלֵחָה,</p>
<p>אֲשֶׁר לֹא תַצְמִיחַ לֹא דֶשֶׁא, לֹא עֵץ</p>
<p>וְהָפְכָה לִי רוֹעֵץ;</p>
<p>וַיְהִי כְּאִלּוּ עוֹלָמְךָ נֶחֱרַב</p>
<p>בִּבְכוֹת יִשְׂרָאֵל בֶּכֶה רָב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16657">https://benyehuda.org/read/16657</a></div></body>