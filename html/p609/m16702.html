<h1>קְרָב אֲוִירוֹנִים</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּשִׁמֵי שָׁמַיִם – תִּמְרוֹנִים,</p>
<p>שֳָם יִתְנַצְּחוּ אֲוִירוֹנִים,</p>
<p>שָׁם שְׁנֵי בְּרוּאֵי פְּלָדָה רוֹנִים.</p>
<p>בִּשְׁמֵי שָׁמַיִם שְׁנֵי עַמִּים</p>
<p>אֶל פְּנֵי אֱלֹהַּ נִלְחָמִים</p>
<p>לַיַּבָּשׁוֹת וְלַיַּמִּים.</p>
<p>אֶחָד מוּל הַשֵּׁנִי נִצָּב</p>
<p>וְזֶה אֶל זֶה יַפְרִיץ גִּצָּיו</p>
<p>שְׂרָפִים יִשְׁלַח מִמַּפְצִיצָיו.</p>
<p>אֶחָד נִצַּח אֶחָד גָּבַר,</p>
<p>אָז יִסְתַּחְרֵר כְּמוֹ שַׁוָּר,</p>
<p>כִּכְרֹךְ הַחֶבֶל עַל צַוָּאר.</p>
<p>שֵׁנִי נִפְגַּע וְהוּא צָנַח,</p>
<p>אַחַר נִתְלַשׁ בְּקַו אֲנָךְ</p>
<p>וּפִאַת שָׂדֶה דָמוֹ חָנַךְ.</p>
<p>אָז מִישֶׁהוּ צָהַל: הֶאָח,</p>
<p>וּמִישֶׁהוּ צָוַח: אֲהָהּ;</p>
<p>אַחַר שָׁקַט הַכֹּל, הוּנַח,</p>
<p>אַךְ עוֹד דְבַר־מָה בַּיְקוּם רָהָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16702">https://benyehuda.org/read/16702</a></div></body>