<h1>זֶמֶר יָם</h1>
יהודה קרני
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֶאָח, סַבָּלִים,</p>
<p>הֶאָח, סַפָּנִים,</p>
<p>מוֹתְחֵי חֲבָלִים</p>
<p>עַד שִׂיא הַתְּרָנִים.</p>
<p>כְּמוֹ בַּנְּבָלִים</p>
<p>מֵיתְרֵי הָרְנָנִים,</p>
<p>עֲנוּ עִם גַּלִּים</p>
<p>פָּנִים אֶל פָּנִים:</p>
<p>    הַלְלוּ־יָהּ, הַלְלוּ־יָם,</p>
<p>    הַלְלוּ־יָם. הַלְלוּ־יָהּ.</p>
<p>הָעִירוּ שְׁחָרִים</p>
<p>בְּיָם אֵין־סוֹפִים</p>
<p>עַל חוּד הֶהָרִים</p>
<p>הָרֵי הַקְּצָפִים;</p>
<p>מוּצְפֵי זְהָרִים</p>
<p>עִם שֶׁמֶשׁ עָפִים.</p>
<p>שְׂאוּ כַּנְשָׁרִים</p>
<p>רִשְׁמֵי הַשְּׂרָפִים</p>
<p>    הַלְלוּ־יָה, הַלְלוּ־יָם,</p>
<p>    הַלְלוּ־יָם, הַלְלוּ־יָה.</p>
<p>אִם סַהַר יַכְסִיף</p>
<p>רֻכְסֵי הַגַּלִּים,</p>
<p>עָנָן אִם יָעִיב</p>
<p>צִיֵּי חַשְׁמַלִּים –</p>
<p>מַצְפֵּן לֹא יַכְזִיב,</p>
<p>כּוֹכָב לֹא יַעְלִים</p>
<p>מִכֶּם הַנָּתִיב</p>
<p>אֶל כָּל הַנְּמָלִים.</p>
<p>    הַלְלוּ־יָה, הַלְלוּ־יָם,</p>
<p>    הַלְלוּ־יָם, הַלְלוּ־יָהּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/16723">https://benyehuda.org/read/16723</a></div></body>