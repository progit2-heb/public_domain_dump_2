<h1>כְּשֶׁהָרַבִּי אֱלִימֶלֶךְ...</h1>
קדיש יהודה סילמן
<body align="right" dir="rtl"><div align="right" dir="rtl"><!DOCTYPE html>
<body>
<p><strong>א</strong></p>
<blockquote>
<p>כְּשֶׁהָרַבִּי אֱלִימֶלֶךְ</p>
<p>הִתְבַּדֵּחַ כְּמוֹ מֶלֶךְ   (ב)</p>
<p>אֱלִימֶלֶךְ!</p>
<p>מִיָּד חָלַץ אֶת תְּפִלַּיָא</p>
<p>וְחָבַש מִשְקָפַיָּא,</p>
<p>וְקָרָא לְכַנָּרַיָא:</p>
<p>– כַּנֵּר!</p>
<p>אָז כִּנֵרוּ כַּנָּרַיָא,</p>
<p>כַּנָּרַיָא כֹּה כִּנֵּרוּ,</p>
<p>כֹּה כִּנֵּרוּ כַּנָּרַיָא, (ב)</p>
<p>כַּנָּרַיָא!
<strong>ב</strong></p>
</blockquote>
<blockquote>
<p>כְּשֶׁהָרַבִּי אֱלִימֶלֶךְ</p>
<p>הִתְבַּדֵּחַ כְּמוֹ מֶלֶךְ (ב)</p>
<p>אֱלִימֶלֶךְ!</p>
<p>מִיָּד כִּפְלֵל קַפּוֹטַיָא,</p>
<p>וְהִפְשִיל פּוּזְמָקַיָא,</p>
<p>וְקָרָא לְכָל תֻּפַּיָא:</p>
<p>– תַּפְתֵּף!</p>
<p>אָז תִּפְתֵפוּ כָּל תֻּפַּיָא,</p>
<p>כָּל תֻּפַּיָא כֹּה תִּפְתֵּפוּ,</p>
<p>כֹּה תִּפְתֵפוּ כָּל תֻּפַּיָא (ב)</p>
<p>כָּל תֻּפַּיָא!
<strong>ג</strong></p>
</blockquote>
<blockquote>
<p>כְּשֶהָרַבִּי אֱלִימֶלֶךְ</p>
<p>הִתְבַּדֵּחַ כְּמוֹ מֶלֶךְ  (ב)</p>
<p>אֱלִימֶלֶךְ!</p>
<p>מִיָּד שָכַח מִלֵּי דִשְמַיָא</p>
<p>וְיָצָא בְּרִקּוּדַיָא</p>
<p>וְקָרָא לִמְצִלְתַּיָא:</p>
<p>– צַלְצֵל!</p>
<p>אָז צִלְצֵלוּ מְצִלְתַּיָא,</p>
<p>מְצִלְתַּיָא כֹּה צִלְצֵלוּ,</p>
<p>כֹּה צִלְצֵלוּ מְצִלְתַּיָא, (ב)</p>
<p>מְצִלְתַּיָא!
<strong>ד</strong></p>
</blockquote>
<blockquote>
<p>כְּשֶהָרַבִּי אֱלִימֶלֶךְ</p>
<p>הִתְבַּדֵּחַ כְּמוֹ מֶלֶךְ  (ב)</p>
<p>אֱלִימֶלֶךְ!</p>
<p>מִיָּד שָתָה כּוֹסוֹת לְחַיָּא,</p>
<p>וְכֻלוֹ בְּגִלּוּפַיָא,</p>
<p>וְקָרָא לְקַשְקָשַיָא:</p>
<p>– קַשְקֵש!</p>
<p>אָז קִשְקֵשוּ קַשְקָשַיָא,</p>
<p>קַשְקָשַיָא כֹּה קִשְקֵשוּ,</p>
<p>כֹּה קִשְקֵשוּ קַשְקָשַיָא, (ב)</p>
<p>קַשְקָשַיָא!</p>
</blockquote>
<p>מנגינה עממית</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6838">https://benyehuda.org/read/6838</a></div></body>