<h1>פרק שירה</h1>
קדיש יהודה סילמן
<body align="right" dir="rtl"><div align="right" dir="rtl"><!DOCTYPE html>
<body>
<p><strong>אופנהימר פרנץ</strong> מה הוא אומר? – מן המצר קראתי קואופרצ<strong>יה</strong> ענני ב“מרחביה”'…</p>
<p><strong>בן יהודה</strong> מה הוא אומר? אנא ה' כי אני עבדך, אני עבדך בן אמתך פתחת <strong>למוסרי</strong> (<strong>מוסירי,</strong> שם נדיב במצרים).</p>
<p><strong>גובר האפ"ק</strong> מה הוא אומר? – יפל מצדך אלף ורבבה מימינך, אליך לא יגש. רק בעיניך תביט ושלומת רשעים תראה.</p>
<p><strong>דיזנגוף מ.</strong> מה הוא אומר? – <strong>גאולה</strong> תתנו לארץ.</p>
<p><strong>הורביץ הרב</strong> מה הוא אומר? – ואת הסירות ואת היעים ואת
הכפות ואת המחתות ואת המזרקות אשר זהב זהב ואשר כסף כסף לקח רב טבחים.
(מלכים)</p>
<p><strong>ליבונתין ז. ד.</strong> מה הוא אומר? – והכסף <strong>מאין</strong> ימצא? והחכמה מאין תמצא?</p>
<p><strong>מתנגד לעבודה עברית</strong> מה הוא אומר? – לעולם <strong>בהם</strong> תעבודו.</p>
<p><strong>נחום סוקולוב</strong> מה הוא אומר? – בוקר ומבוקה ומבולקה ולב נמס ופק ברכים וחלחלה בכל מתנים ופני כלם קבצו פארור (פסוק בנחום).</p>
<p><strong>סמינר</strong> מה הוא אומר? ואנכי תרגלתי <strong>לאפרים</strong>.</p>
<p><strong>עתונות א"י</strong> מה היא אומרת? – טוב טעם ודעת למדני.</p>
<p><strong>ענתבי</strong> מה הוא אומר? – הענק תעניק לו.</p>
<p><strong>ולפסון דוד</strong> מה הוא אומר? – והכנעני אז בארץ.</p>
<p><strong>זכרון יעקב</strong> מה היא אומרת? – והיו עיניך רואות את מוריך.</p>
<p><strong>חלוקה</strong> מה היא אומרת? – ומקבלין דין מן דין ואמרין “קדיש”.</p>
<p><strong>טהון שרה</strong> מה היא אומרת? – מזמור לדוד, ה'! מי יגור באהליך?</p>
<p><strong>יהושע ברזילי</strong> מה הוא אומר? – שומר בנקירים ה' דלותי ולי <strong>יהושע</strong>.</p>
<p><strong>כהן מרדכי בן הלל</strong> מה הוא אומר? – אני הגבר!</p>
<p><strong>פתח תקוה</strong> מה היא אומרת? – כל מקום אשר יהיה שם אלף גפן באלף כסף. (ישעיה)</p>
<p><strong>ציון</strong> מה היא אומרת? – <strong>“אֱלִי”</strong>….</p>
<p><strong>קלוזנר יוסף דר.</strong> מה הוא אומר? – נביא מקרבך מאחיך כמוני.</p>
<p><strong>ראשון לציון</strong> מה היא אומרת? – אוסרי לגפן <strong>עיריה</strong>.</p>
<p><strong>שץ ב. פרופיסור</strong> מה הוא אומר? – יהי רצון שיהיו כל חלומותי עלי ועל כל ישראל לטובה.</p>
<p><strong>תל אביב וכל ישוב א"י</strong> מה הם אומרים? – ויישן ויחלם שנית והנה שבע שבלים…</p>
<p>[ציור בקובץ 3]</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46194">https://benyehuda.org/read/46194</a></div></body>