<h1>עֲשָׂרָה צִיּוֹנִים</h1>
קדיש יהודה סילמן
<body align="right" dir="rtl"><div align="right" dir="rtl"><!DOCTYPE html>
<body>
<p>(מין זמר)</p>
<blockquote>
<p>עֲשָׂרָה צִיּוֹנִים הָיִינוּ</p>
<p>עִם חֹם צִיּוֹן וְאִשָּׁהּ;</p>
<p>הוּטַב לָנוּ שָׁם בַּגּוֹלָה</p>
<p>וְנִשְׁאֲרוּ תִּשְׁעָה…</p>
</blockquote>
<div style="margin-right:20px">
<blockquote>
<p>מקהלה: אוֹי, חִילִק עִם הַכִּנּוֹר,</p>
<p>בִּילִק עִם הַתֹּף;</p>
<p>קוּמוּ זַמֵּר, נַגֵּן,</p>
<p>נִגּוּן נָאֶה, טוֹב!</p>
</blockquote>
</div>
<blockquote>
</blockquote>
<blockquote>
<p>תִּשְׁעָה צִיּוֹנִים הָיִינוּ,</p>
<p>– ''תְּנוּעָה'' וּשְׁאוֹנָהּ;</p>
<p>יָצָא אֶחָד וְהִתְבּוֹלֵל</p>
<p>וְנִשְׁאֲרוּ שְׁמוֹנָה…</p>
</blockquote>
<blockquote>
<p>שְׁמוֹנָה צִיּוֹנִים הָיִינוּ</p>
<p>פָּרְצָה בֵּינֵינוּ מְרִיבָה;</p>
<p>הָיָה אֶחָד לְבוּנְדָאִי</p>
<p>וְנִשְׁאֲרוּ שִׁבְעָה…</p>
</blockquote>
<blockquote>
<p>שִׁבְעָה צִיּוֹנִים הָיִינוּ</p>
<p>ׁשָׁלְטָה עֵינָא בִּישָׁא;</p>
<p>אֶחָד הָיָה לְס''סָאִי</p>
<p>וְנִשְׁאֲרוּ שִׁשָּׁה…</p>
</blockquote>
<blockquote>
<p>שִׁשָּׁה צִיּוֹנִים הָיִינוּ</p>
<p>קָמוּ אַנְשֵׁי רִשְׁעָה;</p>
<p>אֶחָד הוּמַת בַּפֹּגְרוֹם</p>
<p>וְנִשְׁאֲרוּ חֲמִשָּׁה…</p>
</blockquote>
<blockquote>
<p>חֲמִשָּׁה צִיּוֹנִים הָיִינוּ</p>
<p>רַבּוּ עֹנִי וּתְלָאָה;</p>
<p>נָדַד אֶחָד לְאַמֶּרִיקָה</p>
<p>וְנִשְׁאֲרוּ אַרְבָּעָה…</p>
</blockquote>
<blockquote>
<p>אַרְבָּעָה צִיּוֹנִים הָיִינוּ</p>
<p>וְנַפְשֵׁנוּ אַךְ יְבֵשָׁה;</p>
<p>הָלַךְ אֶחָד לְבֶרְן</p>
<p>וְנִשְׁאֲרוּ שְׁלֹשָׁה…</p>
</blockquote>
<blockquote>
<p>שְׁלֹשָׁה צִיּוֹנִים הָיִינוּ</p>
<p>אוֹי אָבִינוּ שֶׁבַּשָּׁמַיִם!</p>
<p>אֶחָד חָזַר אַחֲרֵי סֵס</p>
<p>וְנִשְׁאֲרוּ שְׁנַיִם.</p>
</blockquote>
<blockquote>
<p>שְׁנֵי צִיוֹנִים הָיִינוּ</p>
<p>לֹא יָכֹלְנוּ שֶׁבֶת יַחַד…</p>
<p>נָטָה אֶחָד אֶל הַיִּטָ''א</p>
<p>וְנִשְׁאַר רַק אַחַד.</p>
</blockquote>
<blockquote>
<p>רַק אַחַד זֶה שֶׁנִּשְׁאַר</p>
<p>רָאָה לָאַחֲרוֹנָה</p>
<p>דֶּרֶךְ טוֹבָה אַךְ אַחַת</p>
<p>וַיֵּלֶךְ צִיּוֹנָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32143">https://benyehuda.org/read/32143</a></div></body>