<h1>הַטַּלִית (תרגום)</h1>
קדיש יהודה סילמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַטַּלִּית הִיא אוֹצָר יָקָר,</p>
<p>קֹדֶשׁ לַיְּהוּדִים הִיא;</p>
<p>בָּהּ תִּשְׁתַּפֵּךְ עֱנוּת לֵב מָר</p>
<p>הַנֹּחַם בַּנְּדוּדִים הִיא.</p>
<p>הוֹי טַלִּית הַיָּקָר, נֶחָמַת לֵב,</p>
<p>קֵן לִתְפִילוֹתֵינוּ אַתְּ,</p>
<p>בָּךְ נָשִׂיחָה כָּל עֹנִי וּכְאֵב</p>
<p>וְנִשְׁפֹּךְ לִבֵּנוּ בַּלָּאט.</p>
<p>הַיְּהוּדִי בָךְ יִתְהַדֵּר</p>
<p>בְּיוֹם בְּרִיתוֹ, יוֹם גִּילוֹ,</p>
<p>וּבָךְ יִתְעַטֵּף עֵת בַּמַעֲדֵר</p>
<p>חוֹפְרִים קֶבֶר בִּשְׁבִילוֹ.</p>
<p>אַתְּ בְּאוֹר וּבָאֲפֵלָה</p>
<p>בַּת לִוְיָתוֹ סֶלָה.</p>
<p>הַטַּלִּית, הַטַּלִּית, מַלְבּוּשׁ יָחִיד,</p>
<p>בְּשָׂשׂוֹן, בְּאָסוֹן, בְּגִיל וָפִיד,</p>
<p>מִיּוֹם הוּלֶדֶת עַד הַמָּוֶת</p>
<p>עֲדֵי אַחֲרוֹן יוֹם;</p>
<p>הַיְּהוּדִי הַמָּרוּד,</p>
<p>רְכוּשׁוֹ אַךְ שָׁדוּד,</p>
<p>כֹּחוֹ פַּס אָבוּד,</p>
<p>שׁוֹדְדִים עַד תּוֹם:</p>
<p>יֵינוֹ, פִּתּוֹ,</p>
<p>אַךְ טַלִּיתוֹ,</p>
<p>לֹא בַזּוּ עַד כֹּה –</p>
<p>לֹא! לֹא! לֹא!</p>
<p>
</p>
<p>-——————–</p>
</blockquote>
<p>חילק: קיומה של קושטא ונפילת שוקרא (באדריאנופול) מן התלמוד מנין?</p>
<p>בילק: “קושטא קאי, שוקרא לא קאי”.</p>
<p>-———————-</p>
<p>חילק: אמר לי מיד “לשון נופל על לשון”.</p>
<p>בילק: ב“עין גנים אין גנים ב”עין חי" – אין חי.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46189">https://benyehuda.org/read/46189</a></div></body>