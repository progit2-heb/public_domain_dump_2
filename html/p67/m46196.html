<h1>זֶמֶר</h1>
קדיש יהודה סילמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַמְּחֻתָּן אֱלֹהֵינוּ, הַכַּלָּה תּוֹרָתֵנוּ,</p>
<p>מֹשֶׁה רַבֵּנוּ שַׁדְכָנֵנוּ נִקְרָא;</p>
<p>יִשְׂרָאֵל בֶּן חוֹרִין חֲתַן הַתּוֹרָה,</p>
<p>הַר קֹדֶשׁ, הַר סִינַי, לְחֻפָּה נִבְרָא…</p>
<p>לְכוּ נְרַנְּנָה, שִׁיר נְשַׁנְּנָה,</p>
<p>יַחְדָּו בְּמַקְהֵלָה,</p>
<p>צַד חָתָן, צַד כַּלָּה</p>
<p>– מַזָּל טוֹב!</p>
</blockquote>
<blockquote>
<p>* *</p>
</blockquote>
<blockquote>
<p>הַמְּחֻתֶּנֶת אַרְצֵנוּ, הַכַּלָּה עֲבוֹדָתֵנוּ,</p>
<p>הָרַעֲיוֹן הַלְּאֻמִּי שַׁדְכָנֵנוּ נִקְרָא;</p>
<p>הַפּוֹעֵל הַצָּעִיר חֲתַן הָעֲבוֹדָה,</p>
<p>רָקִיעַ שֶׁל תְּכֵלֶת לְחֻפָּה נִבְרָא…</p>
<p>לְכוּ נְרַנְּנָה, שִׁיר נְשַׁנְּנָה,</p>
<p>יַחְדָּו בְּמַקְהֵלָה,</p>
<p>צַד חָתָן, צַד כַּלָּה</p>
<p>– מַזָּל טוֹב!</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/46196">https://benyehuda.org/read/46196</a></div></body>