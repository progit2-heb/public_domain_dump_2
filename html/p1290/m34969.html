<h1>[הָגוּת לִבִּי, תּוּגַת רוּחִי</h1>
דוד הופשטיין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>[הָגוּת לִבִּי, תּוּגַת רוּחִי – מָה הֵן?]</p>
<p>(לוּ רַק תִּהְיֶינָה לֶעָמֵל שַׁעֲשׁוּעִים!)</p>
<p>בְּכָל תֵּבַת גֹּמֶא פֹּה – מִיְּאוֹר הַיֵּאוּשׁ בֵּן,</p>
<p>וְלְכָל לְבֵנָה – בַּת גַּעְגּוּעִים,</p>
</blockquote>
<blockquote>
<p>נְקִיֵּי כַּפַּיִם, זַכֵּי לֵבָב,</p>
<p>עוֹלִים בָּהָר, בִּמְקוֹם קָדְשׁוֹ עוֹמְדִים,</p>
<p>כּוֹתְתִים חֲרָבוֹת לְאִתִּים,</p>
<p>זוֹנְחִים שִׁירֵי הַקְּרָב…</p>
</blockquote>
<blockquote>
<p>אַךְ זִכְרוֹנֵנוּ – בּוֹר סִיד.</p>
<p>אַל־נָא נִשְׁכָּחָה:</p>
<p>תֵּבֵל הִיא חָזִית!</p>
<p>כָּכָה…</p>
</blockquote>
<p>השיר ראה אור בגליון הראשון של העיתון “דבר”. יתר המשתתפים
בגליון־הבכורה הזה, לפי הסדר המובא בתוכן: ב. כצנלסון, יוסף אהרונוביץ, א.
ז. רבינוביץ, י.י. אנכי, א.צ. גרינברג, מ. ביילינסון, ז. דויד (ד. זכאי),
ש"י עגנון.</p>
<blockquote>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/34969">https://benyehuda.org/read/34969</a></div></body>