<h1>בִּמְרוֹמֵי שְׁמֵי הַתְּכֵלֶת</h1>
שמואל לייב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>[בעקבות היינה]</p>
<blockquote>
<p>שָׁם בִּמְרוֹמֵי שְׁמֵי הַתְּכֵלֶת</p>
<p>בֵּין כּוֹכָבִים מִי יִתְּנֵנִי,</p>
<p>וּבִנְשִׁיקוֹת אֵשׁ נִשְׁמָתִי</p>
<p>אֶשַּׁק אוֹתָם אַף אֶבְכָּיָה.
הַכּוֹכָבִים עֵינֵי מַעַל</p>
<p>מַשְׂאַת נַפְשִׁי שָׁם יֶחֱזָיוּ,</p>
<p>בִּרְכַּת שְׁלוֹמָהּ מִמֶּרְחַקִּים</p>
<p>עַפְעַפֵּיהֶם לִי תִרְמֹזְנָה.
שָׁם לִמְרוֹמֵי שְׁמֵי הַתְּכֵלֶת,</p>
<p>לַכּוֹכָבִים הָעֵינַיִם,</p>
<p>אֶשָׂא עַיִן מְלֵאַת דֶּמַע</p>
<p>אֶתְחַנֵּנָה, אֶתְפַּלֵּלָה:
עֵינֵי נֹעַם, אוֹרוֹת חֶסֶד,</p>
<p>הָהּ, רַחֵמְנָה נֶפֶשׁ נַעֲנָה,</p>
<p>קַחְנָה נַפְשִׁי, אַךְ הַרְאוּנִי</p>
<p>מַשְׂאַת נַפְשִׁי בַּמֶּרְחַקִּים.</p>
</blockquote>
<p>תרנ"ג</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7920">https://benyehuda.org/read/7920</a></div></body>