<h1>הֵד הָרִים</h1>
שמואל לייב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>[בעקבות היינה]</p>
<blockquote>
<p>וּבָדָד הַנּוֹדֵד יִתְהַלֵּךְ דֻּמִיָּה</p>
<p>וְּכֵסֶמל עַצֶּבֶת בֵּין רֻכְסֵי הֶהָרִים.</p>
<p>‘מֵאַיִן וּלְאָן?’ – בּוֹ נַפְשׁוֹ הוֹמִיָּה –</p>
<p>‘מִזְּרוֹעוֹת הוֹרָתִי לִמְעוֹנוֹת אַכְזָרִים!’</p>
<p>‘לִמְעוֹנוֹת אַכְזָרִים!’</p>
<p>יַעַן הֵד-הָרִים.
וָהָלְאָה בָּעֵמֶק הַנּוֹדֵד נוֹסֵעַ,</p>
<p>וַאֲנָחוֹת תִּפְרֹצְנָה תִּסְעַרְנָה בָרוּחַ.</p>
<p>הַאֻמְנָם בַּנֵּכָר גּוֹרָלִי לִגְווֹעַ?</p>
<p>‘אָמוּתָה, הָאֻמְלָל בַּקֶּבֶר יָנוּחַ!’</p>
<p>– ‘בַּקֶּבֶר יָנוּחַ!’</p>
<p>יִשָּמַע בָּרוּחַ.
מֵעֵינֵי הַנּוֹדֵד עַל לֶחִי נִטָיוּ</p>
<p>טִפּוֹת דִּמְעָה חַמָּה בִּמְרִירוּת עַצָּבֶת;</p>
<p>וִיצוּרַי בַּקֶּבֶר אִם אָמְנָם יִשְׁלָיוּ</p>
<p>מִהְיוֹת גֵּר בַּנֵּכָר לִי נָעִים הַמָּוֶת!</p>
<p>– ‘נַעִים הַמָּוֶת!’</p>
<p>קוֹל אָזְנוֹ קַשָּׁבֶת.</p>
</blockquote>
<p>תרנ"ג</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3987">https://benyehuda.org/read/3987</a></div></body>