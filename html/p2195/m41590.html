<h1>נַחֲלָתִי נַחְלַת</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: נשים. מנגינה: צבא</p>
<blockquote>
</blockquote>
<blockquote>
<p>נַחֲלָתִי נַחְלַת דּוֹדִים</p>
<p>שָׁמָּה חִישׁ תִּקְבֹּץ נְדוּדִים</p>
<p>נֶאֱמָן חַי נֶאֱמָן</p>
<p>בְּנֵה וְתִשְׁכֹּן בֵּין בַּדִּים.</p>
<p>יוֹצֵר יִשְׂרָאֵל וְעוֹשָׂן</p>
<p>לָה לָה לָה חַי נֶאֱמָן</p>
<p>צוּר אוֹנִים, אֵל, אַתָּה מַחְסָן.</p>
</blockquote>
<blockquote>
<p>שַׂמַּח לִבִּי בִּישׁוּעָתָךְ</p>
<p>עֵת כִּי תָבִיא לִסְגֻלָּתָךְ</p>
<p>נֶאֱמָן חַי נֶאֱמָן</p>
<p>אֶל עִיר צְבִי נַחֲלָתָךְ</p>
<p>יוֹצֵר יִשְׂרָאֵל</p>
</blockquote>
<blockquote>
<p>יָהּ קִוִּיתִי לַעֲדָיִים</p>
<p>כִּימֵי צֵאתִי מִמִּצְרַיִם</p>
<p>נֶאֱמָן חַי נֶאֱמָן</p>
<p>וּפְדֵה אוֹתִי צָהֳרַיִם</p>
<p>יוֹצֵר יִשְׂרָאֵל</p>
</blockquote>
<blockquote>
<p>מָגֵן עֶזְרִי וּמִבְטָחִי</p>
<p>חִישׁ לְעִירִי, קַבֵּץ נִדְחִי</p>
<p>נֶאֱמָן חַי נֶאֱמָן</p>
<p>וּשְׁעֵה שִׁירִי וְנִיב שִׂיחִי</p>
<p>יוֹצֵר יִשְׂרָאֵל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41590">https://benyehuda.org/read/41590</a></div></body>