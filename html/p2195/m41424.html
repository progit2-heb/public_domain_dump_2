<h1>נְזַמֵּר שִׁיר</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>דיואן</p>
<p>שירים שחברתי אני הצעיר נסים כמה״ר ח״ר צאלח מצליח זלה״ה</p>
<p>שיר שחיברתי להדיין המצויין הרב המובהק כמה״ר משה חיים נר״ו שנת תקמ״ט ליצירה בכתב ששלחתי לו ליחזקאל הנביא ז״ל.</p>
<p>סימן: נסים מצליח</p>
<blockquote>
</blockquote>
<blockquote>
<p>נְזַמֵּר שִׁיר וְשֶׁבַח בַּתְּהִלָּה / לְרַב בָּבֶל וְהוּא כֶתֶר לְגוֹלָה</p>
<p>סְבִיבוֹתָיו חֲנוּ רַוּוּ צְמַאְכֶם / בְּשִׂכְלוֹ הֶעָמֹק מִן הַמְּצוּלָה</p>
<p>יְשַׂבַּע רַעֲבוֹנְכֶם נִיב שְׂפָתָיו / כְּצוּף וָמָן וְהוּא דֶרֶךְ שְׁאֵלָה</p>
<p>מְאֹד הִזָּהֲרוּ שִׁמְרוּ דְבָרָיו / וְהוּא לָכֶם לְמַרְפֵּא גַם תְּעָלָה</p>
<p>מְאֻשָּׁר הוּא בְּפִלְפּוּל וַחֲרִיפוּת / בְּנִיב יָשָׁר וְרֹב חָכְמָה גְדוֹלָה</p>
<p>צְעָדָיו יִשְׁמְרָה נוֹרָא תְהִלּוֹת / וְדַרְכּוֹ יִהְיֶה דֶרֶךְ סְלוּלָה</p>
<p>לְבֵיתוֹ יַחֲזֹר שָׁלֵם בְּכָל טוּב / וְשָׂמֵחַ בְּרֹב שִׂמְחָה וְגִילָה</p>
<p>יְצַו הָאֵל לְדוֹדִי הַבְּרָכוֹת / בְּצֵאתוֹ גַם בְּבוֹאוֹ בַקְּהִלָּה</p>
<p>חֲלִי כֶתֶם תְּקַבֵּל זֶה כְתָבִי / כְּקָרְבַּן שַׁי וְכַמִּנְחָה בְלוּלָה</p>
<p>וְאִם נִמְצָא שְׂגִיאוֹת חֵטְא בְּשִׁירִי / אֲבַקֵּשׁ מֵאֲדוֹנִי הַמְּחִילָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41424">https://benyehuda.org/read/41424</a></div></body>