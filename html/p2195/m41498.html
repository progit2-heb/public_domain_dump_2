<h1>נָכוֹן לִבּוֹ</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>פיוט לחודש ניסן. סימן: נסים. מנגינה: צבא</p>
<blockquote>
</blockquote>
<blockquote>
<p>נָכוֹן לִבּוֹ אִישׁ הוּא יָרֵא / יָדְךָ שְׁלַח מִמָּרוֹם אֵל</p>
<p>כָּל נְתִיבוֹ מִצְוַת בּוֹרֵא / קוּם וְהַצְלַח לְיִשְׂרָאֵל</p>
<p>נֶאֱמַר בּוֹ כָּתוּב: אַשְׁרֵי / טוֹב וְסַלָּח, וּשְׁלַח גּוֹאֵל</p>
<p>כָּל חוֹסֵי בוֹ, אַשְׁרֵי שׁוֹמְרֵי. / יִרְכַּב יִצְלַח בְּעֹז וָאֵל.</p>
<p>הַרְאֵה נִסָּן, בְּיֶרַח נִיסָן הַרְאֵה נִסָּן</p>
<p>הָרֵם נִסָּן, דָּר מְעוֹנִי</p>
<p>עַם קְדוֹשִׁים נֶאְמָן</p>
<p>אוֹרַן הַזְרַח, קוֹנִי. מַלְכֵי אֶרֶץ כָּל לְאֻמִּים</p>
<p>שִׁיר בְּמֶרֶץ לָךְ נוֹאֲמִים</p>
<p>אֶת נִין פֶּרֶץ מַהֵר תָּמִים</p>
<p>יִגְדֹּר פֶּרֶץ יִקְבֹּץ עַמִּים.</p>
<p>סַלְעִי אַתָּה וּמְצוּדָתִי הַרְאֵה נִסָּן</p>
<p>אָז הָיִיתָ לְעֶזְרָתִי</p>
<p>לִי שִׂמַּחְתָּ בִישׁוּעָתִי</p>
<p>קַבֵּץ עַתָּה אֶת גָּלוּתִי.</p>
<p>הַרְאֵה נִסָּן</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41498">https://benyehuda.org/read/41498</a></div></body>