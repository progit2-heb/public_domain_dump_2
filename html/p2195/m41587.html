<h1>נִקְרָא וְאַתָּה</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: נסים. מנגינה: צבא</p>
<blockquote>
</blockquote>
<blockquote>
<p>נִקְרָא וְאַתָּה תַעֲנֶה</p>
<p>אֵל חַי, תָּשִׂים בְּפִי מַעְנֶה</p>
<p>כִּי לֹא נֶחְשַׁבְנוּ בְמָה</p>
<p>כִּי זֶה הָאָדָם לַהֶבֶל דָּמָה.</p>
</blockquote>
<blockquote>
<p>סְעָדֵנִי בְּחַסְדֶּךָ</p>
<p>אֵין אֱלֹהַּ בִּלְעָדֶיךָ</p>
<p>יְיָ אִישׁ מִלְחָמָה</p>
<p>אֶת פַּרְעֹה וַהֲמוֹנוֹ בַּיָּם רָמָה.</p>
</blockquote>
<blockquote>
<p>יָחִיד, פְּנֵה לְשַׁוְעָתִי</p>
<p>וְאַל תִּפֶן לְרִשְׁעָתִי</p>
<p>גַּם תָּסִיר אַף וְחֵמָה</p>
<p>תַּשְׁלִיכֵם אֶל אֶרֶץ אֱדוֹם וְשַׁמָּה.</p>
</blockquote>
<blockquote>
<p>מְהֵרָה תִשְׁלַח אֵלִיָּה</p>
<p>וְתִבְנֶה הַר הַמּוֹרִיָּה</p>
<p>כִּי כָל הָעִיר שְׁמָמָה</p>
<p>כִּי כֵן כְּתִיב ״כִּי לֹא יִירַשׁ בֶּן הָאָמָה״.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41587">https://benyehuda.org/read/41587</a></div></body>