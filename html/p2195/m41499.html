<h1>נוֹרָא בַמָּרוֹם</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>פיוט לליל שבועות. סימן: נשׂים חזק</p>
<blockquote>
</blockquote>
<blockquote>
<p>נוֹרָא בַמָּרוֹם אַדִּיר</p>
<p>נֶעֱלָם דּוֹד מֵרַעְיוֹן</p>
<p>וּבְעֵת תּוֹרָתוֹ הֶאְדִּיר</p>
<p>כְּבוֹד הוֹדוֹ יְשִׁירוּן.</p>
<p>שִׁמְעָה עַמִּי תוֹרָתִי</p>
<p>יִשְׂרָאֵל הַאֲזִינָה.</p>
<p>שַׂרְפֵי קֹדֶשׁ בִּמְעוֹנוֹ</p>
<p>עָמְדוּ עַל מֹשֶׁה לְשִׂטְנוֹ</p>
<p>פִּרְשֵׁז עָלָיו עֲנָנוֹ</p>
<p>וַיְהִי מֶלֶךְ בִּישׁוּרוּן.</p>
<p>שִׁמְעָה עַמִּי</p>
<p>יָחִיד שׁוֹכֵן רוּם חֶבְיוֹן</p>
<p>תָּקוּם תְּרַחֵם צִיּוֹן</p>
<p>וְיֵשֵׁב בָּהּ עַם אֶבְיוֹן</p>
<p>יַחַד שִׁבְטֵי יְשׁוּרוּן.</p>
<p>שִׁמְעָה עַמִּי</p>
</blockquote>
<blockquote>
<p>מַמְצִיא יֶשַׁע וּפִדְיוֹן</p>
<p>מַהֵר תִּבְנֶה אַפִּרְיוֹן</p>
<p>נֹכַח פְּנֵי אֵל עֶלְיוֹן</p>
<p>אֵין רָם כָּאֵל, יְשׁוּרוּן.</p>
<p>שִׁמְעָה עַמִּי</p>
</blockquote>
<blockquote>
<p>חַזֵּק יָדַיִם רִפְיוֹן</p>
<p>וּסְלַח לִי שִׁגָּיוֹן</p>
<p>רְצֵה רַחְשִׁי וְהֶגְיוֹן</p>
<p>שְׂפָתַי לָךְ יְשִׁירוּן.</p>
<p>שִׁמְעָה עַמִּי</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41499">https://benyehuda.org/read/41499</a></div></body>