<h1>נָאוֹר אַתָּה</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: נסים. מנגינה: באייאת</p>
<blockquote>
</blockquote>
<blockquote>
<p>נָאוֹר אַתָּה קָרוֹב לָנוּ</p>
<p>נָאוֹר אַתָּה קָרוֹב לָנוּ</p>
<p>שְׂאֵת שִׁיר תַּבַּע נָא פִינוּ</p>
<p>נֶאֱמָן, רְאֵה חַתָּה עֹז יָדֵנוּ</p>
<p>הֱיֵה עַתָּה מָגִנֵּנּוּ.</p>
<p>חוֹשְׁקִי תָּגֵל מִי תָגֵל</p>
<p>מִי צַדִּיק הֵן תָּגִיל</p>
<p>בְּגִיל עַמִּי נֶאֱמָן.</p>
</blockquote>
<blockquote>
<p>סָמוּךְ לִבּוֹ בָךְ לֹא יִירָא</p>
<p>סָמוּךְ לִבּוֹ בָךְ לֹא יִירָא</p>
<p>מִכָּל אוֹיְבוֹ מִכָּל צָרָה</p>
<p>נֶאֱמָן, בִּלְבַד נִיבוֹ יַעְרֹךְ שִׁירָה</p>
<p>וּבִלְבָבוֹ יָשִׂים מוֹרָא.</p>
<p>חוֹשְׁקִי</p>
</blockquote>
<blockquote>
<p>יָהּ כְּבוֹדְךָ עוֹלָם מָלֵא</p>
<p>יָהּ כְּבוֹדְךָ עוֹלָם מָלֵא</p>
<p>וּבְעֹז יָדְךָ עוֹשֵׂה פֶלֶא</p>
<p>נֶאֱמָן, אֵת עַמְּךָ מִבּוֹר דְּלֵה</p>
<p>לִכְבוֹד שִׁמְךָ עֲשֵׂה פֶלֶא.</p>
<p>חוֹשְׁקִי</p>
</blockquote>
<blockquote>
<p>מָעֹז מִגְדָּל, מֶלֶךְ עוֹלָם</p>
<p>מָעֹז מִגְדָּל, מֶלֶךְ עוֹלָם</p>
<p>מִשַּׁוְעַת דַּל אַל תִּתְעַלָּם</p>
<p>נֶאֱמָן, וּלְעַם נִבְדָּל הַאְזֵן קוֹלָם</p>
<p>יִגְבַּר יִגְדַּל לִמְאֹד חֵילָם.</p>
<p>חוֹשְׁקִי</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41661">https://benyehuda.org/read/41661</a></div></body>