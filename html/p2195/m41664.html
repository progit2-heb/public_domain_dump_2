<h1>נִדְבוֹת פִּי רְצֵה</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: נסים.</p>
<blockquote>
</blockquote>
<blockquote>
<p>נִדְבוֹת פִּי רְצֵה נָא יְיָ</p>
<p>וְתִשְׁמַע אֶת קוֹל תַּחֲנוּנַי</p>
<p>נֶאֱמָן, אֶשְׁאַל מֵאֵל זֹאת הַשְּׁאֵלָה</p>
<p>קָרְבָה אֶל נַפְשִׁי גְּאָלָהּ.</p>
</blockquote>
<blockquote>
<p>סִתְרִי מָגִנִּי אַתָּה</p>
<p>רָחַקְתָּ מֶנִּי עַתָּה</p>
<p>אֵלִי אַל תִּרְחַק</p>
<p>אֱלֹהֵי יִצְחָק</p>
<p>וּמִי בְשַׁחַק</p>
<p>יִדְמֶה לְאֵל חַק</p>
<p>יוֹשֵׁב וְיִצְחַק</p>
<p>יַצִּיל מִדֹּחַק</p>
<p>אֶל עַם מְרֹחָק</p>
<p>אֻמָּה שְׁפָלָה.</p>
</blockquote>
<blockquote>
<p>יִשְׁלַח גּוֹאֵל לְיִשְׂרָאֵל</p>
<p>יִפְדֶּה בְּכֹחַ כִּשְׁמוֹ אֵל</p>
<p>יִקְבֹּץ אֶת גּוֹלַת אֲרִיאֵל</p>
<p>מֵאֱדֹם וְיִשְׁמָעֵאל</p>
<p>וְיָשִׁיב בָּנִים לִגְבוּלָם</p>
<p>וְדָוִד נָשִׂיא לְעוֹלָם</p>
<p>נֶאֱמָן, כִּי כֵן הִבְטַחְתָּ מֵעוֹלָם</p>
<p>כִּסְאוֹ יִכּוֹן לָעַד סֶלָה.</p>
</blockquote>
<blockquote>
<p>מַלְכִּי קוּמָה</p>
<p>וּנְקֹם נְקָמָה</p>
<p>מֵאַלּוּף שַׁמָּה</p>
<p>נֶאֱמָן, בְּזַעַם וּבְחֵמָה</p>
<p>וּבְיָד רָמָה</p>
<p>יֵצְאוּ כָל הַגּוֹלָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41664">https://benyehuda.org/read/41664</a></div></body>