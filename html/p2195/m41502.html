<h1>נָשִׁיר לָאֵל בָּחַר</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>לברית מילה. סימן: נסים. מנגינה: חוסיני.</p>
<blockquote>
</blockquote>
<blockquote>
<p>נָשִׁיר לָאֵל בָּחַר בָּנוּ / מִכָּל הָעַמִּים</p>
<p>וְתוֹרָתוֹ הִנְחִיל לָנוּ / רָחְבָה מִיַּמִּים</p>
<p>מִצְוָה רִאשׁוֹנָה צִוָּנוּ / יָהּ צוּר עוֹלָמִים</p>
<p>פְּרוּ וּרְבוּ בַּיִת תִּבְנוּ / וְתִהְיוּ תַמִּים</p>
<p>מוֹרָאֵנוּ וְחִתֵּנוּ / עַל כָּל לְאֻמִּים.</p>
</blockquote>
<blockquote>
<p>סַפְּרוּ הוֹד חֲתַן מִשְׂרָה / זֶרַע רְחוּמִים</p>
<p>אֲמִתּוֹ צִנָּה סֹחֵרָה / לֵילוֹת וְיָמִים</p>
<p>קִיֵּם מִצְוָה זוֹ חֲמוּרָה / כִּקְטֹרֶת סַמִּים.</p>
<p>פְּרוּ וּרְבוּ</p>
</blockquote>
<blockquote>
<p>יִגְדַּל יִנָּצֵל מִקָּטוֹב / מִמִּתְקוֹמְמִים</p>
<p>יְהִי זַרְעוֹ כְגַן רָטֹב / כֻּלָּם חֲכָמִים</p>
<p>מֵיְיָ יֵצֵא הַטּוֹב / שׁוֹכֵן מְרוֹמִים.</p>
<p>פְּרוּ וּרְבוּ</p>
</blockquote>
<blockquote>
<p>מַלְכִּי, בָּרֵךְ קְהָלֵנוּ / כֻּלָּם תְּמִימִים</p>
<p>וּזְכֹר לָנוּ אֱלֹהֵינוּ / אַהְבַת קְדוּמִים</p>
<p>נַקְרִיב קָרְבָּן בְּאַרְצֵנוּ / זִבְחֵי שְׁלָמִים.</p>
<p>פְּרוּ וּרְבוּ</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41502">https://benyehuda.org/read/41502</a></div></body>