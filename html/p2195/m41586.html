<h1>נוֹטֵה שָׁמַיִם</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: נסים חזק</p>
<blockquote>
</blockquote>
<blockquote>
<p>נוֹטֵה שָׁמַיִם, שׁוּבָה לִי</p>
<p>מַלְכִּי חֲנֵה תוֹךְ אָהֳלִי.</p>
</blockquote>
<blockquote>
<p>נַחֲלַת צְבִי תִפְאָרָה</p>
<p>עַל רֹאשׁ שִׂמְחָתִי אֶזְכְּרָה</p>
<p>שְׁלַח מְבַשֵּׂר בִּמְהֵרָה</p>
<p>יֹאמַר קוּמוּ נַעֲבֹרָה.</p>
</blockquote>
<blockquote>
<p>סֹלוּ לְרוֹכֵב עֲרָבוֹת</p>
<p>אֵל הַגִּבּוֹר בַּקְּרָבוֹת</p>
<p>יִבְנֶה עָרִים הַנּוֹשָׁבוֹת</p>
<p>הֵנָּה בְּצוּרוֹת וְטוֹבוֹת.</p>
</blockquote>
<blockquote>
<p>יַסֵּד, צוּרִי, יְסוֹד מִקְדָּשׁ</p>
<p>גַּם תָּכִין מִזְבֵּחַ חָדָשׁ</p>
<p>וְיַקְרִיב כֹּהֵן הַמְּקֻדָּשׁ</p>
<p>אָז נָשִׁיר לְךָ שִׁיר חָדָשׁ.</p>
</blockquote>
<blockquote>
<p>מוֹצִיא אֲפֵלָה לְאוֹרָה</p>
<p>בְּנֵה הֵיכָל וַעֲזָרָה</p>
<p>וְשָׁם נַדְלִיק הַמְּנוֹרָה</p>
<p>עֵדוּת הִיא לִשְׁכִינָה שׁוֹרָה.</p>
</blockquote>
<blockquote>
<p>חַזֵּק קַבֵּץ אֶת קְהָלִי</p>
<p>וְשׁוּר עָנְיִי וַעֲמָלִי</p>
<p>אַתָּה תוֹמִיךְ אֶת גּוֹרָלִי</p>
<p>לְבַל אֶטֶּה עַל שְׂמֹאלִי.</p>
<p>עַל שְׂמֹאלִי עַל שְׂמֹאלִי</p>
<p>לְבַל אֶטֶּה עַל שְׂמֹאלִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41586">https://benyehuda.org/read/41586</a></div></body>