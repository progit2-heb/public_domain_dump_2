<h1>נַפְשִׁי חִכְּתָה</h1>
נסים מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: נסים. מנגינה: צבא</p>
<blockquote>
</blockquote>
<blockquote>
<p>נַפְשִׁי חִכְּתָה לַיְיָ</p>
<p>עֶזְרִי וּמָגִנִּי, יִשְׁעִי הוּא</p>
<p>יִשְׁמַע אֶת קוֹל תַּחֲנוּנַי</p>
<p>עֵת אֲשַׁוֵּעַ, אֵלִי, אַנְוֵהוּ.</p>
</blockquote>
<blockquote>
<p>סָמַר מִפַּחְדּוֹ בְשָׂרִי</p>
<p>עֵת אֲזַמֵּר לוֹ בְשִׁירִי</p>
<p>וּבוֹ נִשְׁעַנְתִּי, הוּא צוּרִי</p>
<p>אֵלִי וַאֲרוֹמְמֶנְהוּ.</p>
</blockquote>
<blockquote>
<p>יוֹדוּךָ כָּל שׁוֹכְנֵי אֶרֶץ</p>
<p>יַקְדִּישׁוּךָ יוֹשְׁבֵי עֶרֶץ</p>
<p>כֻּלָּם בְּאֵימָה, בְּמֶרֶץ</p>
<p>וְלֹא חָשִׁים וְלֹא יִנְהוּ.</p>
</blockquote>
<blockquote>
<p>מַלְכִּי, אֵין בִּלְשׁוֹנִי מִלָּה</p>
<p>וּלְךָ דוּמִיָּה תְהִלָּה</p>
<p>אֹמַר בְּדֶרֶךְ שְׁלִילָה</p>
<p>אֵין אֲדֹנָי אֵין כָּמוֹהוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41581">https://benyehuda.org/read/41581</a></div></body>