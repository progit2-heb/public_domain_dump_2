<h1>שׁפךְ שׂיח</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<h2>1.</h2>
<blockquote>
<p>בְּלִבִּי כְּאֵב גָּדוֹל וְעַל פָּנַי עֲנָנָה,</p>
<p>נַפְשִׁי מִמַּסְגֵּר לַחֹפֶשׁ שֹׁאֶפֶת,</p>
<p>כַּקֶּטֶב מְרִירִי בִּי דְאָגָה קִנָּנָה,</p>
<p>תְּלַקֵּק דָּמִי אַף קְרָבַי שׂרֶפֶת.</p>
</blockquote>
<h2>2.</h2>
<blockquote>
<p>כְּבֵדָה מֵאֶבֶן וּשְׁחוֹרָה מִלָּיְלָה,</p>
<p>מַחֲשָׁבָה חֲדָשָׁה בִּי קָבֶר חָצָבָה,</p>
<p>לַעֲזוֹב הָעֵמֶק וְלַעֲלוֹת מָעְלָה,</p>
<p>לָשִׁיב אֶת הָרוּחַ אֶל בֵּיתָהּ וְנָוָהּ.</p>
</blockquote>
<h2>3.</h2>
<blockquote>
<p>כִּי צַר לִי מִקֶּבֶר מַר לִי מִמָּוֶת,</p>
<p>בְּעֵמֶק הַבָּכָא פֹּה אֶרֶץ צָרָה,</p>
<p>חַיַּי פֹּה הֶבֶל, יָמַי רוּחַ נשָׁבֶת,</p>
<p>כֻּלִּי כִּנּוֹר נִשְׁבָּר, רוּחַ נִשְׁבָּרָה…</p>
</blockquote>
<h2>4.</h2>
<blockquote>
<p>לְפִי יָמַי וּשְׂעָרִי עוֹד לֹא זָקַנְתִּי,</p>
<p>וּבָרְחוֹב לֹא אֵלֵךְ כַּזָּקֵן עַל מִשְׁעַנְתִּי</p>
<p>אַךְ לִבִּי בִי זָקֵן, גַּם רוּחִי זָקָנָה,</p>
<p>לִי תְּשַׁע עֶשְׂרֵה לָהֶם מֵאָה שָׁנָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44946">https://benyehuda.org/read/44946</a></div></body>