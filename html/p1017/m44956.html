<h1>אינקוויזיציא!</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<h2>1.</h2>
<blockquote>
<p>בְּרִנָּה יָגִילוּ חַבְרֵי מְרַצְּחִים בָּעָם,</p>
<p>כָּבוּ הַמְּאוֹרוֹת וְקָדְרוּ הַיָּמִים…!</p>
<p>מִזְבַּח שָׁלוֹם וְאַהֲבָה הֻזָּה בַדָּם,</p>
<p>וָאָרֶץ גַּם הִיא זָבַת דְּמָעוֹת וְדָמִים.</p>
</blockquote>
<h2>2.</h2>
<blockquote>
<p>בַּבֶּטֶן אֲדָמָה בְּנֵי שָׂטָן יוֹשְׁבִים כִּסָּאוֹת,</p>
<p>שָׁם רִשְׁעָה הַגְּבֶרֶת לָהֶם שֻׁלְחָן עָרָכָה,</p>
<p>שָׁם נַפְשׁוֹת צַדִּיקִים טִבְחָהּ טָבָחָה,</p>
<p>הַבָּשָׂר בְּשַׂר אָדָם, וְהַיַּיִן – דַּם וּדְמָעוֹת…</p>
</blockquote>
<h2>3.</h2>
<blockquote>
<p>וּבְדִמְמַת הַלַּיִל הַרְחֵק מִזֶּבַח וָכֵרָה,</p>
<p>בְּעִמְקֵי לְבָבוֹת צַדִּיקִים הָהּ שָׁמָּה</p>
<p>יִפְרְטוּ מֵיתְרֵי קִנְאָה וּנְקָמָה…</p>
<p>וְעֵין מַלְאַךְ הַשָּׁלוֹם תַּזִּיל דִּמְעָה טְהוֹרָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44956">https://benyehuda.org/read/44956</a></div></body>