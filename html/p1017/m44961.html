<h1>אישׁ הרוח</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לִפְעָמִים מְטַמְּאָה קִנְאָה נִתְעָבָה,</p>
<p>טַהֲרַת הָרַעְיוֹן וּקְדוּשַׁת מַחֲשָׁבָה,</p>
<p>אַךְ אִישׁ הָרוּחַ לָזֶה לֹא יָשִׂים לְבָבוֹ,</p>
<p>בּמִקְדַּשׁ דִּמְיוֹנוֹ יָחִישׁ אָז לָבוֹא,</p>
<p>שָׁם בּוֹדֵד בַּסֵּתֶר יִרְחַץ בְּנִקָּיוֹן,</p>
<p>כָּל אַחֲוָה רָמָה כָּל שַׂרְעַף הִגָּיוֹן.</p>
<p>כַּבַּרְבּוּר הַצַּח בְּעָמְדוֹ יַבֶּשֶׁת,</p>
<p>וַיַּרְא לִבְנַת כְּנָפָיו בֶּעָפָר נִמְאֶסֶת,</p>
<p>חִישׁ יֵרֵד הַמַּיְמָה בְּלַעַג וְשָׁאט נֶפֶשׁ,</p>
<p>מִבִּקְעַת הָאָרֶץ הַמְּלֵאָה אַךְ רֶפֶשׁ…</p>
<p>שָׁם בִּגְאוֹן עֻזּוֹ יִשְׂחֶה מֵי הַיָּם,</p>
<p>כְּנָפוֹ כַּשֶּׁלֶג תַּלְבִּין שֵׁנִית שָׁם…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44961">https://benyehuda.org/read/44961</a></div></body>