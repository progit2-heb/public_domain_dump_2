<h1>ואהבת לרעךָ</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>(לטוב שברעַי, העורך דין ה' חיים ב“ר שמואל היינהאָרן נ”י)</p>
</blockquote>
<h2>1.</h2>
<blockquote>
<p>הַדָּבָר הָאֶחָד הַמַּמְשִׁיךְ אֶת תִּקְוָתִי,</p>
<p>לֹא תוֹרָה בְּלִמּוּדָי אַף לֹא בַת שִׁירָתִי,</p>
<p>לֹא אֲבוֹתַי אֲשֶׁר כְּבָר הִשְׁלִיכוּ מֵהֶם יְהָבִי,</p>
<p>אַף לֹא כִיסִי הָרֵק וְשִׁבְרֵי לוּחַ לְבָבִי,</p>
<p>לֹא כֹחִי אֲשֶׁר כָּשַׁל מִכָּל עָמָל וּתְלָאָה.</p>
</blockquote>
<h2>2.</h2>
<blockquote>
<p>לֹא מוֹחִי אֲשֶׁר יָבֵשׁ מִכָּל צָרָה נוֹרָאָה,</p>
<p>לֹא שִׁירַי הָרַבִּים אֲשֶׁר אִתִּי בַּכְּתוּבִים,</p>
<p>אַךְ אַהֲבַת יְדִידִים וְרֵעִים אֲהוּבִים</p>
<p>וְיַעַן אַהֲבַת רֵעִים כָּל עָשְׁרִי וְטוּבִי,</p>
<p>לָכֵן יָקְרָה לִי אַהֲבָתְךָ רֵעִי אֲהוּבִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44949">https://benyehuda.org/read/44949</a></div></body>