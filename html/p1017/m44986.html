<h1>דור הולך ודור בא</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<h2>1.</h2>
<blockquote>
<p>עַל שַׁדְמוֹת הַחַיִּים יִצְמְחוּ הַדּוֹרוֹת,</p>
<p>וְיַד אֲדוֹנֵי הַשָּׂדֶה תָּנִיף הַמַּזְמְרוֹת,</p>
<p>לָאֵלֶּה תָּשִׁית קָצִיר, אֵלֶּה יִמָּחוּ,</p>
<p>וּמֵעָפָר אֲחֵרִים עַל מְקוֹמָם יִצְמָחוּ!</p>
</blockquote>
<h2>2.</h2>
<blockquote>
<p>יַד הַבֵּן בַּעֲקֵב אָבִיו אֹחֶזֶת,</p>
<p>הִנְנִי כִּי קָרָאתָ, הִנְנִי תַּחְתֶּיךָ,</p>
<p>וְשָׁם מֵעַל עָבִים בַּת קוֹל מַכְרֶזֶת:</p>
<p>הַדּוֹר! רֵד אֶרֶץ כִּי רַד יוֹמֶךָ..!</p>
</blockquote>
<h2>3.</h2>
<blockquote>
<p>גַּם יוֹמִי יָפוּחַ וְנָסוּ הַצְּלָלִים,</p>
<p>וַאֲנִי עִם בְּנֵי דוֹרִי נִבֹּל כַּשִּׁבֳּלִים…</p>
<p>אַךְ מִי מִכֶּם יִפְתּוֹר לִי חֲלוֹמִי,</p>
<p>הֲיוֹצֵא חֲלָצַי יִירַשׁ אֶת מְקוֹמִי?…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44986">https://benyehuda.org/read/44986</a></div></body>