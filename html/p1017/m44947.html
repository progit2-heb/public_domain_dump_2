<h1>המזמר</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<p>(בעקבות משורר רוסי ה' קאלצאוו)</p>
<blockquote>
</blockquote>
<blockquote>
<p>שׁוֹשַנַּת עֲמָקִים לֵב מְזַמֵּר לָקָחָה,</p>
<p>יוֹמָם וָלַיִל עַל פִּרְחָהּ יָשִׁיר כָּכָה,</p>
<p>אַךְ הַשּׁוֹשַׁנָּה דּוּמָם שׁירָתוֹ מַקְשֶׁבֶת</p>
<p>שְׁנַת־תֹּם אוֹתָהּ לוֹפֶתֶת סוֹבֶבֶת,</p>
<p>כֹּה יָשִׁיר הַמְּשׁוֹרֵר עַל נִבְלוֹ בָּרוּחַ,</p>
<p>בְּעַד עַלְמָה בָרָה שִׁירָה מְתוּקָה.</p>
<p>הוּא לֹהֵט בְּאֵשׁ אַהֲבָה וּתְשוּקָה,</p>
<p>וְהַנְּעִימָה לֹא תֵדַע, נַפְשָׁהּ תָּנוּחַ,</p>
<p>לְמִי שָׁר הַמְּשׁוֹרֵר? וּמַה־זֶּה? מַדּוּעַ?</p>
<p>שׁירָיו זוֹעֲפִים וּלְבָבוֹ יָנוּעַ?.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44947">https://benyehuda.org/read/44947</a></div></body>