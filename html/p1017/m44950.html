<h1>סופר עברי לעת זקנה</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<h2>1.</h2>
<blockquote>
<p>הַסּוֹפֵר “קַצְתִּי בַחַיִּים” הוּא נוֹדָע בִּיהוּדָה,</p>
<p>בִּסְפָרָיו הָרַבִּים וּמַאֲמָרָיו הַמְחֻכָּמִים,</p>
<p>נוֹדָע הוּא בְּרוֹב עָנְיוֹ לְמִשְׁפַּחְתּוֹ הַשְּׁדוּדָה,</p>
<p>נוֹדָע הוּא לְנוֹשָׁיו בִּשְׁמוֹ “אֶפֶס דָּמִים”.</p>
</blockquote>
<h2>2.</h2>
<blockquote>
<p>בִּימֵי נְעוּרָיו כָּתַב מַאֲמָרִים וְחִבּוּרִים,</p>
<p>אֲשֶׁר עָשׂוּ שֵׁם גָּדוֹל תַּחַת הַשָּׁמַיִם,</p>
<p>וְעַתָּה בִּימֵי זִקְנָתוֹ הוּא מָלֵא יִסּוּרִים,</p>
<p>כָּל יוֹם יָמוּת בְּרָעָב, “קַצְתִּי בַּחַיִּים”</p>
</blockquote>
<h2>3.</h2>
<blockquote>
<p>גַּם נוֹשָׁיו גַּם נוֹשְׁכָיו יֹאמְרוּ “אֶפֶס דָּמִים”</p>
<p>אֵין דָּמִים בַּכִּיס אֵין דָּמִים בַּגְוִיָּה,</p>
<p>אַךְ יֵשׁ עֲצָמוֹת יְבֵשׁוֹת וּפָנִים נִזְעָמִים,</p>
<p>בְּלוּיֵי בְגָדִים וּמֶלְתַּחַת נְקִיָּה.</p>
</blockquote>
<h2>4.</h2>
<blockquote>
<p>מֵרֹב כְּתֹב וְשֶׁבֶת הוּא מֻכֶּה בַּטְּחוֹרִים,</p>
<p>מֵרֹב עֹנִי וְרָעָב יָבֵשׁ כֹּחוֹ כַּחֶרֶשׂ,</p>
<p>וּבָנָיו לְפַת לֶחֶם מִשְׁתַּחֲוִים וְכוֹרְעִים,</p>
<p>וְעוֹרְרִים לִוְיָתָן עַל יוֹם גּוֹחָם מִכֶּרֶשׂ.</p>
</blockquote>
<h2>5.</h2>
<blockquote>
<p>צִַר לִי עָלֶיךָ סוֹפְרִי הָהּ חוֹבֵר חֲבָרִים,</p>
<p>עָמוּס בְּזִּקְנָה לְשִׁבְרְךָ אֵין כֵּהָה,</p>
<p>הָהּ מַה־יּוֹעִיל לְךָ הָעֵט, מַה־כָּל הַסְּפָרִים</p>
<p>אִם יוֹסִיף אַךְ מַכְאוֹב מוֹסִיף הַדֵּעָה…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44950">https://benyehuda.org/read/44950</a></div></body>