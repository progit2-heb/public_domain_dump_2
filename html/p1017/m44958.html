<h1>שׂתם תפלתי</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h2>1.</h2>
<blockquote>
<p>אַךְ שָׁוְא אֲשַׁוֵּעַ לְךָ מַלְכִּי וּקְדוֹשִׁי,</p>
<p>פִּצְעִי לְרַפֵּא וּלְחַבֵּשׁ הַמַּחַץ,</p>
<p>מִסּוּפוֹת הַחַיִּים הָגֵן עַל רֹאשִׁי,</p>
<p>וְאֶת לִבִּי כָּל צָרָה בַּל עוֹד נָא תַחַץ.</p>
</blockquote>
<h2>2.</h2>
<blockquote>
<p>אוֹ לְבֶן אָדָם כֶּחָצִיר הַדַּל בִּיצוּרִים,</p>
<p>יִתֵּן כֹּחַ הַסַּבָּל אוֹ צְרִי הָאֱמוּנָה…</p>
<p>לָשֵׂאת בְּקַר רוּחַ כָּל עָמָל וִיסוּרִים,</p>
<p>כַּבּוֹת חִשְׁקֵי אֶרֶץ יִתֶּן לוֹ תְּבוּנָה….</p>
</blockquote>
<h2>3.</h2>
<blockquote>
<p>אַךְ חֶמְלָה אָיִן; כָּל תְּפִלָּה וּתְחִנָּה,</p>
<p>עַל אֶבְרוֹת הָרוּחַ לְישִׁימוֹן נִסַּעַת…</p>
<p>וְיִלְלַת בֶּן־מָוֶת כָּל הֶגֶה וְקִנָּה,</p>
<p>בְּעִמְקֵי הַמֶּרְחָק בְּלֹא הֵד טוֹבַעַת…</p>
</blockquote>
<h2>4.</h2>
<blockquote>
<p>הַאֻמְנָם הָהּ אֵלִי אַךְ אֶפּוֹל בְּאִבִּי,</p>
<p>מִכּוֹס הַחַיִּים טֶרֶם מֶתֶק טָעָמְתִּי?!</p>
<p>נִשְׁמַת חֵן הֶאָבִיב טֶרֶם שָׁאַף לִבִּי,</p>
<p>וּבְרִיתִי עִם הַנֶּפֶשׁ… עוֹד לֹא קִיָּמְתִּי</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44958">https://benyehuda.org/read/44958</a></div></body>