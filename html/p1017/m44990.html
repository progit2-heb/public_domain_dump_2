<h1>לאחי</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<h2>1.</h2>
<blockquote>
<p>עַל פִּגְרֵי בָנֶיהָ כִּי תִכְרַע אֵם סוֹפֶדֶת,</p>
<p>וּבִדְמָעוֹת רוֹתְחוֹת תַּשְׁקֵם תַּרְטִיבֵם,</p>
<p>אָז תִּזְכּוֹר נָא אָחִי אֶרֶץ מוֹלֶדֶת…</p>
<p>אֲשֶׁר בָּנֶיהָ יְצָאוּהָ וְאֵין מְשִׁיבֵם…</p>
</blockquote>
<h2>2.</h2>
<blockquote>
<p>"עֵת עַל יָמִין וּשְׂמֹאל תֵּרֶא אֻמְלָלִים יְתוֹמִים,</p>
<p>אֲשֶׁר לֶחֶם וּמַחֲסֶה לָהֶם נִתַּן בִּנְדָבָה,</p>
<p>אָז תִּזְכּוֹר כְּרֶגַע אַחֶיךָ הַשּׁוֹמֵמִים,</p>
<p>הַהוֹלְכִים בַּחֹשֶׁךְ כִּי אוֹר שִׁמְשָׁם כָּבָה…</p>
</blockquote>
<h2>3.</h2>
<blockquote>
<p>עֵת הַמַּלָּח בֶּעָמָל לֲאֲנִיָּתוֹ הַנֹּדֶדֶת,</p>
<p>בֵּין גַּלֵּי יַם זֹעֵף יָשִׂים לָהּ דֶּרֶךְ…</p>
<p>אָז תַּעַל עַל לְבָבְךָ בַּת עַמְּךָ הָאֹבֶדֶת,</p>
<p>עַל פִּי תְהוֹם אֲבַדּוֹן תִּכְרַע לָּהּ בֶּרֶךְ…</p>
</blockquote>
<h2>4.</h2>
<blockquote>
<p>וְגַל אַחַר גַּל יָרוּץ אֵלֶיהָ בַּכֹּחַ,</p>
<p>אֲיֻמָּה כָּל שָׁעָה כָּל רֶגַע לָהּ נוֹרָא…</p>
<p>הָהּ בֶּן־עַמִּי מֵעִמְקֵי נַפְשְׁךָ הַטְּהוֹרָה,</p>
<p>דְּרָשׁ לָהּ מַחֲסֶה מִצַּר וּמִשּׁוֹדֵד מָנוֹחַ..!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44990">https://benyehuda.org/read/44990</a></div></body>