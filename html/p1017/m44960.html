<h1>בת־קול</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<p>(בעקבות ה' פושקין)</p>
<blockquote>
</blockquote>
<blockquote>
<p>כִּי תִשְׁאַג הַחַיָּה שָׁם בְּחֶשְׁכַּת הַיַּעַר,</p>
<p>כִּי יִתָּקַע בַּשּׁוֹפָר אוֹ כִּי יְיֵלִיל הַסַּעַר,</p>
<p>עַלְמָה עַל דּוֹדָהּ כִּי תָרִיד עַל הֶהָרִים,</p>
<p>קוֹל יֶלֶד תֹּעֶה אוֹ קוֹל מְשַׂחֲקִים נְעָרִים,</p>
<p>עָנִי כִּי יִשְׁפּוֹךְ שִׂיחוֹ לָאֵל בְּחִילָה,</p>
<p>אַתְּ תִּשְׁמְעִי גַּם תַּעֲנִי כָּל הֶגֶה וּמִלָּה,</p>
<p>תַּעֲנִי תְּרוּעַת רְעָמִים גַּם אַנְחַת הַסֹּעָה,</p>
<p>נְגִינַת עֶלֶם רֹעֶה… בִּכְיַת הָרֹעָה…</p>
<p>אַתְּ תַּעֲנִי אֶת הַכֹּל, אַךְ הָהּ אֵין עוֹנֵךְ.</p>
<p>נֶפֶשׁ הַמְּשׁוֹרֵר! כְּבַת־קוֹל גַּם הִנֵּךְ…!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44960">https://benyehuda.org/read/44960</a></div></body>