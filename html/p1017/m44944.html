<h1>אהבה ראשׁונה</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h2>1.</h2>
<blockquote>
<p>אֶת הַקֶּסֶם אֲשֶׁר לָכַד נַפְשִׁי בַּנֹּעַר,</p>
<p>לַאֲשֶׁר חָמַד לִבִּי בָּרִאשׁוֹן הַפַּעַם,</p>
<p>בְּכָל חֹם הָאַהֲבָה בְּכָל רֹךְ הַתֹּאַר,</p>
<p>בְּכָל תְּהוֹם הָרַעְיוֹן בְּכָל אֵשׁ הַדַּם,</p>
<p>זֶה יָמִים וְשָׁנִים אֶתְאַמֵּץ לִשְׁכּוֹחַ,</p>
<p>לִקְרוֹעַ מִלְּבָבִי לִתֵּן לוֹ מָנוֹחַ.</p>
</blockquote>
<h2>2.</h2>
<blockquote>
<p>לִמְצֹא לַלֵּב אַחֶרֶת מַטָּרָה,</p>
<p>אִם גַּם בַּת אֶרֶץ… לֶאֱהֹב בַּשְּׁנִיָּה</p>
<p>לְגָרֵשׁ בַּת אֵל יַעַן הִיא עֲקָרָה,</p>
<p>וְכָל יִשְׁגֶּה בָּהּ נַפְשׁוֹ לֹא חִיָּה,</p>
<p>שָׁוְא אֲנִי עָמֵל עַל יַד יְמִינִי צִלָּהּ,</p>
<p>לוֹ אֶשְׁתַּחֲוֶּה אֶכְרָעָה… בְּרַעַד וְחִילָה.</p>
</blockquote>
<h2>3.</h2>
<blockquote>
<p>כִּי אִישַׁן לָבֶטַח <strong>עָיֵף</strong> עַל מִשְׁכָּבִי,</p>
<p>פִּתְאֹם בַּת אֵלִי עָלַי מִתְרַפֶּקֶת,</p>
<p>וּבְיַד נַעֲלָמָה אוֹתִי חֶרֶשׁ חוֹבֶקֶת,</p>
<p>וּבְרַעְיוֹן נָעִים תְּצוֹדֵד אֶת לְבָבִי,</p>
<p>שִׁמְשֵׁי עֵינֶיהָ אֶל עֵינַי תַּחְדּוֹרְנָה…</p>
<p>הָהּ נַפְשִׁי אַף רוּחִי אָז בִּי תָּשׁוֹרְנָה…</p>
</blockquote>
<h2>4.</h2>
<blockquote>
<p>וְקוֹל קוֹרֵא בְיָגוֹן אָזְנִי מַקְשֶׁבֶת…</p>
<p>יְיֵלִיל כַּיַּנְשׁוּף אַף יֶהֱמֶה כַּיּוֹנָה,</p>
<p>לֹא קוֹל אָדָם הוּא, לֹא קוֹל אִשָּׁה נֶאֱהֶבֶת,</p>
<p>אַךְ קוֹל “מוּזֶעס”, קוֹל אַהֲבָה רִאשׁוֹנָה…</p>
<p>מָתַי יָבוֹא יוֹם הָהּ רַעַד וְחַלְחָלָה!</p>
<p>יִדָּבֵק הַזִּיק בַּלַּהַב… אוֹ שָׁכְחֵךְ אוּכָלָה.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44944">https://benyehuda.org/read/44944</a></div></body>