<h1>היום כאן ומחר בקבר</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<h2>1.</h2>
<blockquote>
<p>כִּי אֵתַע בַּחוּצוֹת בָּרְחוֹבוֹת תְהִימֶנָּה</p>
<p>כִּי אָבוֹא בָאַרְמוֹן הוֹמֶה מֵאָדָם רָב,</p>
<p>כִּי אֵשֵׁב בֵּין בַּחוּרִים עַלִּיזֵי לֵבָב,</p>
<p>מַחֲשָׁבוֹת נוּגוֹת בִּי תָמִיד תִּבָּרֶאנָה.</p>
</blockquote>
<h2>2.</h2>
<blockquote>
<p>וָאֹמַר לְנַפְשִׁי: הוֹי בֶּן אָדָם יְרַק דֶּשֶׁא!</p>
<p>כָּל הֶהָמוֹן סֹאֵן בְּרַעַשׁ פֹּה עָתָּה,</p>
<p>יְקַוֶּה יַפְרִיחַ וְאַחֲרִיתוֹ הָהּ יֶשִּׁי,</p>
<p>מָחָר יַחְדָּו יַצִּיעַ שְׁאוֹל מָטָּה!</p>
</blockquote>
<h2>3.</h2>
<blockquote>
<p>כִּי אַבִּיט עַל אַלּוֹן חוֹבֵק חוּג שַׁחַק,</p>
<p>אֲנִי נֶאֱנַח בְּעִצָּבוֹן: רֹאשׁ אֲבוֹת הַיְּעָרִים!</p>
<p>עוֹד תֵּרֶא דוֹרִי נִסַּע וְיֻטַּל כַּשַּׁחַק,</p>
<p>כְּמוֹ לְדוֹר אֲבוֹתַי רָאִיתָ קְבָרִים…</p>
</blockquote>
<h2>4.</h2>
<blockquote>
<p>כִּי אֶשְׁתַּעֲשַׁע אֶת יוֹנֵק עַל בִּרְכַּיִם,</p>
<p>אֶזְכּוֹר יוֹם הַמָּוֶת וְעִם לְבָבִי אָשִׂיחַ:</p>
<p>בֹּא וְרֵשׁ מְקוֹמִי תַּחַת הַשָּׁמַיִם,</p>
<p>לִי עֵת הָרָקָב עוֹד אַתָּה תַפְרִיחַ…</p>
</blockquote>
<h2>5.</h2>
<blockquote>
<p>אֶת אֲחוֹתִי יוֹנָתִי מְאֹד מְאֹד אָהַבְתִּי,</p>
<p>מִבְחֲרֵי רִגְשׁוֹת עֲלוּמַי לָהּ הִקְרַבְתִּי.</p>
<p>וּבְרֶשֶׁת הַמָּוֶת כְּבָר הִיא נִלְכֶּדֶת…</p>
<p>וָאֶתְנָחֵם כִּי הַחַיּיִם רוּחַ נֹדֶדֶת…</p>
</blockquote>
<h2>6.</h2>
<blockquote>
<p>כֹּה תִרְגַּלְתִּי יוֹם יוֹם לִזְכּוֹר אֶת הַמָּוֶת,</p>
<p>וּבִרְאוֹתִי תַעְתּוּעָיו לֹא אֶפְחָד אֵחַתָּה:</p>
<p>אַךְ נַפְשִׁי תִשְׁתּוֹחָח בְּהָצִיק לִי הַמַּחֲשָׁבֶת,</p>
<p>מַה יֵעָשֶׂה לַגֶּבֶר שָׁם בִּשְׁאוֹל מָטָּה?..</p>
</blockquote>
<h2>7.</h2>
<blockquote>
<p>שָׁאַלְתִּי פִּי חֲכָמִים "הֲיֵשׁ שָׁם מֶמְשֶׁלֶת?</p>
<p>וּמַה־דְּבַר הַמַּלְכוּת"? וְאֵין פּוֹתֵר שְׁאֵלָתִי!</p>
<p>אַךְ כִּי יֵשׁ מֶמְשָׁלָה בִּלְתִּי מֻגְבֶּלֶת,</p>
<p>וְיֵשׁ אשֶׁר נֶצַח, תַּגֶּד לִי יוֹנָתִי…</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44987">https://benyehuda.org/read/44987</a></div></body>