<h1>גּוֹי קַו־קַו וּמְבוּסָה (חָזוֹן מַארָאקְקָא)</h1>
עזרא גולדין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<h2>1.</h2>
<blockquote>
<p>לֹא קַרוּת הַמֶּרְחָק לֹא עַצְבַת הַפְּרִידָה,</p>
<p>הַשְׁבֵּחַ לֹא יוּכְלוּ שְׁאוֹן אַהֲבָתִי,</p>
<p>אָבוּז לַצָּרָה אֶשְׂחַק לַבְּדִידָה,</p>
<p>כֵּאָז כֵּן עַתָּה אֹהַב אֵל יְשׁוּעָתִי.</p>
</blockquote>
<h2>2.</h2>
<blockquote>
<p>יִלְעגוּ לִי הֲמוֹנִים לַעַג אַכְזָרִי,</p>
<p>יַגְלוּנִי הָגְלַת־רֶצַח מִמּוֹשָׁב לִי קָנִיתִי,</p>
<p>בִּשְׁבָטִין רְתִיחִין יָדוּשׁוּ אֶת בְּשָׂרִי,</p>
<p>בְּעַד הָרֶגֶשׁ הָרָם וְאַהֲבָה רָצִיתִי.</p>
</blockquote>
<h2>3.</h2>
<blockquote>
<p>יִרְעֲמוּ עַל רֹאשִׁי שׁוֹדְדִים וּרְעָמִים,</p>
<p>יְעַנּוּ אֶת נַפְשִׁי בַּזִּקִּים וּכְבָלִים,</p>
<p>יָשֹׁסּוּ אֶת רְכוּשִׁי וְנַחֲלֵי הַדָּמִים,</p>
<p>דַּם נְפָשׁוֹת נְקִיּוֹת יַגִּירוּ לִנְחָלִים.</p>
</blockquote>
<h2>4.</h2>
<blockquote>
<p>אַךְ גֹּאֲלִי חָי! מֵאָז זֹאת יָדַעְתִּי</p>
<p>הוּא יֵרֶא הוּא יֵדַע הוּא יִקּם נִקְמָתִי,</p>
<p>“נָקָם אָשִׁיב לְצָרַי בְּאַפִּי נִשְׁבַּעְתִּי”,</p>
<p>צְרָרוּנִי לְחָצוּנִי בְּעַד רֶגַשׁ תִּקְוָתִי..</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44951">https://benyehuda.org/read/44951</a></div></body>