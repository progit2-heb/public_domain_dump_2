<h1>הַנַּעֲרָה הַחֲכָמָה</h1>
פסח קפלן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וַיְהִי מֶלֶךְ אֶחָד אֲשֶׁר סָר ד' מֵעָלָיו, וּבְכֹל אֲשֶׁר פָּנָה לֹא הִצְלִיחַ. וַיִּשְׁלַח לְחֲכָמָיו וּלְחַרְטֻמָּיו לְהַגִּיד לוֹ מַדּוּעַ אֵינֶנּוּ מַצְלִיחַ בְּמַעֲשָׂיו.</p>
<p>וַיֹּאמֶר הָאֶחָד:</p>
<p>“כִּי אֵינְךָ יוֹדֵעַ אֶת הַשָּׁעָה לַעֲשׂוֹת בָּהּ אֶת מַעֲשֶׂיךָ”.</p>
<p>וַיֹּאמֶר הַשֵּׁנִי:</p>
<p>“כִּי אֵינְךָ יוֹדֵעַ אֶת הָאִישׁ אֲשֶׁר הוּא דָרוּשׁ לְמַעֲשֶׂיךָ”.</p>
<p>וַיֹּאמֶר הַשְּׁלִישִׁי:</p>
<p>“כִּי אֵינְךָ יוֹדֵעַ אֶת הַמַּעֲשֶׂה הַטּוֹב לְךָ מִכָּל מַעֲשֶׂיךָ”.</p>
<p>וַיִּשְׁלַח הַמֶּלֶךְ לְיֶתֶר חֲכָמָיו וְחַרְטֻמָּיו, וַיִּשְׁאָלֵם לְהַגִּיד לוֹ אֵיזוֹ שָׁעָה רְאוּיָה יוֹתֵר, אֵיזֶה אִישׁ דָרוּשׁ יוֹתֵר וְאֵיזֶה מַעֲשֶׂה טוֹב יוֹתֵר.</p>
<p>וְלֹא יָכְלוּ הַחֲכָמִים לִמְצֹא אֶת הַחִידָה.
</p>
</blockquote>
<blockquote>
<p>וַתָּבֹא נַעֲרָה אַחַת וַתֹּאמֶר: מִכָּל הַשָּׁעוֹת רְאוּיָה בְיוֹתֵר הַשָּׁעָה הַהֹוָה, מִכָּל הָאֲנָשִׁים דָּרוּשׁ לְךָ בְּיוֹתֵר הָאִישׁ שָׁאַתָּה<a class="footnote" href="#fn:1" id="fnref:1" title="see footnote"><sup>1</sup></a> מִתְעַסֵּק עִמּוֹ עַתָּה, וּמִכָּל הַמַּעֲשִׂים טוֹב בְּיוֹתֵר הַמַּעֲשֶׂה הַטּוֹב אֲשֶׁר תַּעֲשֶׂה עַתָּה, כִּי מִי יוֹדֵעַ אִם תּוּכַל לַעֲשׂוֹת אוֹתוֹ אַחֲרֵי כֵן?</p>
<p>וּמֵאָז וָהָלְאָה הָיָה ד' עִם הַמֶּלֶךְ, וּבְכֹל אֲשֶׁר פָּנָה הִצְלִיחַ.
</p>
</blockquote>
<div class="footnotes">
<hr/>
<ol>
<li id="fn:1">
<p>“שָׁאַתָּה”: כך במקור. הערת פב"י. <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2733">https://benyehuda.org/read/2733</a></div></body>