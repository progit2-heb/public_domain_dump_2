<h1>קינה על קבר רחל אמנו</h1>
שם טוב גאגין [2024]
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>דַּלִּים וְאֶבְיוֹנִים וְשִׁפְלֵי עָֽיִן,</p>
<p>עַל קְבוּרַת רָחֵל בִּבְכִי יָבֽוֹאוּ,</p>
<p>אוֹיָה כִּי שָׁוְא בִּכְיָהּ גַּם יְלֵיל תֹּֽהוּ,</p>
<p>עֵת כָּל יְמֵי חֶלְדָּהּ שָֽׁבוּ לְאָֽיִן.</p>
</blockquote>
<blockquote>
<p>אַךְ בִּמְרִירוּת לֵבָב כֻּלָּם יֹאמֵֽרוּ,</p>
<p>הִיא הָיְתָה עֵֽזֶר וּמָגֵן וּמִשְׂגָּב לָֽנוּ,</p>
<p>אַךְ הִיא מְחַיָּה אֶת־נַפְשׁוֹת כֻּלָּֽנוּ,</p>
<p>וּתְהִלּוֹת צִדְקָתָהּ פֶּה וְלָשׁוֹן יְסַפֵּֽרוּ.</p>
</blockquote>
<blockquote>
<p>אַךְ הִיא תִשְׁמַע קוֹלָם מֵרוּם רָקִֽיעַ,</p>
<p>הַסּוּ! תֹּאמַר כִּי לִזְבוּל עָלִֽיתִי,</p>
<p>זֹאת הִיא מְנוּחָתִי אֲשֶׁר אִוִּֽיתִי,</p>
<p>פֹּה אֵשֵׁב פֹּה אֶשְׁקוֹט וּפֹה אַרְגִּֽיעַ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/40995">https://benyehuda.org/read/40995</a></div></body>