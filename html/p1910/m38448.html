<h1>בּרוך ד' כלה הנעל</h1>
אברהם היימן חרל"פ
<body align="right" dir="rtl"><div align="right" dir="rtl"><!DOCTYPE html>
<body>
<p>על ספסלו הנמוךְ ישב הרצען ירובעל.</p>
<p>ויעמול ויעבוד ויתפר נעל,</p>
<p>השמש על ראשו גחלים להטה,</p>
<p>והמלאכה הקשה חלבו ודמו מעטה</p>
<p>אךְ הוא לא ייעף וידו אוחזת במרצע,</p>
<p>מלאכתו יעשה באמונה, לא יתלהלה</p>
<p>כי אחת גמר אמר וישבע בשמי מעל</p>
<p>כי עוד היום תשלם מלאכת הנעל. –</p>
<blockquote>
</blockquote>
<p>היום יפוח, הצללים ינוסו</p>
<p>ופני ירבעל מרגע לרגע ביזע יכסו</p>
<p>היום יבא הנה יקרבו הערבים</p>
<p>השמש כבר יורדת לירכתי השמים,</p>
<p>ופני ירבעל פני להבים;</p>
<p>שארית כח יחגר יחזק מתנים</p>
<p>לילה דם! אל נא ממחבאךָ תעל</p>
<p>כי ירבעל טרם עוד יכלה הנעל!</p>
<blockquote>
</blockquote>
<p>זרועי ידיו יפזו, אצבעותיו תמהרנה</p>
<p>החוטים תמתחנה, התפירות תתפרנה</p>
<p>העור יחליק וישוה בהלמו בפעם</p>
<p>הפטיש ירום בחמה וזעם;</p>
<p>אךְ לשוא עמלו, יגיעו לריק</p>
<p>כי בעד החלון נוגה הערב מבריק,</p>
<p>ומלאכת הנעל עוד לא כלתה,</p>
<p>שאיה בלבבו, בבתי נפשו – בתה.</p>
<blockquote>
</blockquote>
<p>אךְ ירבעל יתחזק ויתאושש</p>
<p>כי לא נרפה הוא ויואש</p>
<p>ואשר לעבוד בשעות מספר, יעבוד באחת,</p>
<p>והשמש אךְ ירד ירדה</p>
<p>ורגל ירבעל במישור עמדה</p>
<p>ומספסלו הנמוךְ קפץ בגיל, ומלא נחת</p>
<p>קרא בקולי: "ברוך אל עליון ממעל</p>
<p>הנה כלה הנעל".</p>
<blockquote>
</blockquote>
<p>בעונג לא יתאר מחה זעת פניו</p>
<p>ואת רעיתו בירכתי הבית חפשו עיניו</p>
<p>"גשי נא הנה רעיתי תמתי</p>
<p>התפלאי הפלא ופלא על תבונתי</p>
<p>והשתוממת על גודל חריצותי.</p>
<p>אך מדוע ברעיונותיךְ תעמיקי</p>
<p>הבת השובבה למה תתחמקי</p>
<p>קומי רוני כמוני, ובקול לשמים יעל</p>
<p>קראי בשמחה! “ברוךְ ד' כלה הנעל”.</p>
<blockquote>
</blockquote>
<p>– אם כלה, כלה – האשה ענתה</p>
<p>ובלבה נטרה לו על הפריעו מנוחתה,</p>
<p>“לא, יונתי” קרא בתלונה ירבעל</p>
<p>"כמוני אני גילי ברעדה ובקול צהלה</p>
<p>קראי! ברוך העליון כלה הנעל"</p>
<p>–"הוי קראה האשה – הסירה משובתךָ</p>
<p>העגור אני כי אצפצך דברי שפתיך</p>
<blockquote>
</blockquote>
<p>יקח אפל את אולתך, את אולתךְ ואת מנעליךְ"</p>
<p>"מה? האם למען אותי רצון השביע</p>
<p>האשה הזאת ארבע מלין לא תשמיע?</p>
<p>השיבי אל לב, הנה חמתי מתלקחת</p>
<p>ועוד מעט אם חרה יחרה אפי</p>
<p>וידעת את תנופת כפי"</p>
<p>האשה התקצפה, ותשחק ותרגז ואין נחת;</p>
<p>“פחדך לא יבעתני” מוראך על ראשי בל יעל –</p>
<p>דבריך לא אקרא, גש הלאה בליעל –</p>
<blockquote>
</blockquote>
<p>ירבעל אחז בידו את הרצועה</p>
<p>וינופפנה לכל רוחות השמים!</p>
<p>"העידותי בךְ, דברי קראי בתרועה</p>
<p>פן אמטיר על ראשך מהלומות מלא חפנים</p>
<p>ונהמת באחריתך ככלות שארך ובשרךְ</p>
<p>ואיש מידי לא יצילך"</p>
<p>אך האשת עמדה על דעתה, מחשבתה לא שנתה</p>
<p>ובגאוה וגאון עורף לו פנתה.</p>
<p>וירבעל לא עצר כח, תקות סבלנותו נשתה</p>
<p>והרצועה הקשה נפלאים הראתה פעולתה</p>
<p>ויוליכנה ויביאנה מעלה ומטה</p>
<p>אין עיף ואין כושל בו, ידו לא חתה</p>
<p>והיא – ללשונה תגביר שפתיה אתה</p>
<p>תחרפהו ותגדפהו בלשונה המרוטה</p>
<p>עד אשר קראה, "הה רב לי עתה</p>
<p>הרפה נא, הרפה ממני יקירי ירבעל</p>
<p>ברוךְ ד' כלה הנעל".</p>
<blockquote>
</blockquote>
<p>ושר הכפר עבר לפני הבית בעת ההיא</p>
<p>ויקשב וישמע קול ההמולה</p>
<p>קול זעקת שבר יללה ונהי</p>
<p>ויעמד למו ארב, וישמע מהחל ועד כלה,</p>
<p>וישחק בכל פה על מעשה הנבלה</p>
<p>וישחק – ובטנו עוד מעט ונבקעה</p>
<p>ויבא אל ביתו, ובשחוק נפשו יגעה,</p>
<p>ובשבתו אל השלחן לאכול סעודת הערב.</p>
<blockquote>
</blockquote>
<p>לא יכול להתאפק, להבליג לא עצר כח</p>
<p>מבליגיתו עלי שחוק, עליו לבו שמח</p>
<p>וישחק וישחק מבלי הרף</p>
<p>עד אשר נגשה אליו הגברת</p>
<p>ותשאלהו: לשמחה מה זה עושה? עטרת</p>
<p>ראשי, ספר נא לי פשר דבר ספרה</p>
<p>כי נכספת אני לדעת הדבר מהרה.</p>
<blockquote>
</blockquote>
<p>ויספר לה השר בפה שחוק מלא</p>
<p>כל אשר קרה בבית ירבעל מלה במלה</p>
<p>לא החסיר דבר, ועוד הוסיף נפך משלו,</p>
<p>“ועתה מה תעני רעיתי לזאת, הלא?”</p>
<p>– צדקה האשה ממנו – ענתה הגברת</p>
<p>אמנם בליעל הנהו, הדעת ממנו נעדרת</p>
<p>ואני לשחוק כזה אקרא מהולל</p>
<p>שחוק – אשר כבוד הנשים בו יחלל,</p>
<p>ולו היתה נפשי תחת נפש זאת האשה</p>
<p>כי עתה הראתיו את ידי הקשה</p>
<p>ובצותו עלי במפגיע, נקרתי לו שתי העינים</p>
<p>וארעיש עליו ארץ ושמים.</p>
<blockquote>
</blockquote>
<p>והשר קרא: אמנם כן, צדקת רעיתי</p>
<p>ולהתעמר בך מעודי לבי לא מלאתי</p>
<p>אבל לו בקשתי ממךְ בחמלה ובתחנונים</p>
<p>להשמיעני את קולך הערב,</p>
<p>כי עתה למרות פי לבךְ לא ערב</p>
<p>ובחן ושחוק ושפתי רננים</p>
<p>עוד אני מדבר, כדברי ענית ואמרת,</p>
<p>כי למלאות רצון בעלךְ מהרת</p>
<p>ועתה למען השחק קראי נא אישון עיני,</p>
<p>“ברור ד' כלה הנעל” ולא תשני.</p>
<blockquote>
</blockquote>
<p>– אך נבער מאיש הנך</p>
<p>כי לבקש כזאת תרהיב עוז בנפשך</p>
<p>ואם גם תשנה סדרי בראשית</p>
<p>הפעם לדברך לבי לא אשית</p>
<p>"מה?– קרא השר וחמתו בו בערה</p>
<p>הלא אני המצוה, קראי נא מהרה!</p>
<p>“ברוךְ ד' כלה הנעל” –</p>
<blockquote>
</blockquote>
<p>“אדוני השר” קראה האשה בחרון</p>
<p>אם גם תצוה עד יחר הגרון</p>
<p>אם גם תרב כעסךָ ותאַימיני</p>
<p>לא אשמע לדבריך, לא יונה פותה הנני</p>
<p>יחילו מפניךְ, הסרים למשמעתך, ולא אחילה אני".</p>
<blockquote>
</blockquote>
<p>והשר אחז בערפה ויפצפצנה.</p>
<p>"הידעת את אפּי כי עז, ועברתי כי קשתה</p>
<p>את ידי החזקה האם לא תדענה?</p>
<p>קראי נא כדברי, נחרצה נעשתה</p>
<p>“ברוך ד' כלה הנעל”</p>
<p>ואפי ממך יסור ויעל –</p>
<blockquote>
</blockquote>
<p>אבל האשה לא טמנה יד בצלחת</p>
<p>ותכהו על הלחי אחת ואחת</p>
<p>ומצליל המכות אמות הבית רעשו</p>
<p>ושניו דא לדא נקשו.</p>
<blockquote>
</blockquote>
<p>אז נבקעו מעינות תהום רבה</p>
<p>וארובות השמים נפתחו</p>
<p>ומבול מכות שטף על הגברת, ובאשר נסבה</p>
<blockquote>
</blockquote>
<p>אגרופי השר אותה לא זנחו.</p>
<p>החרון קם למטה זעם</p>
<p>וברקים רב עליה ורעם</p>
<p>עד אשר גאון האשה רפה</p>
<p>ומעפר אמרתה צפצפה!</p>
<p>"הה! חוסה נא חוסה, יקירי הבעל</p>
<p>ברוך ד' כלה הנעל".</p>
<blockquote>
</blockquote>
<p>בלילה ההוא נדדה גם שנת המבשלת</p>
<p>בבית המבשלים, אחורי התנור והכרים</p>
<p>כי בשמעה השאון, יצאה דחופה ומבהלת</p>
<p>ותודע מאישה המשרת, הדבר מציל האזנים</p>
<p>כל אשר עבר על ראש הגברת</p>
<p>בלי תוספת ובלי מגערת,</p>
<p>"צדקה האשה – קראה – ועל בלי פשע</p>
<p>העמיק הרחיב פצעיה בעלה הרשע,</p>
<p>אין אונס, וגם אנכי עשיתי כמעשיה</p>
<p>לו הייתי אני תחתיה".</p>
<blockquote>
</blockquote>
<p>– אין אונס? – קרא המשרת בגאוה</p>
<p>עוד מעט הראיתיךְ, לו היו עתותי בידי</p>
<p>מי השורר בבית ומי הוא המצוה</p>
<p>ובשפתים מלאות תרועה, ובפה שחוק מלא</p>
<p>ענית וקראת עד בלי די:</p>
<p>“ברוך ד' הנעל כלה”.</p>
<blockquote>
</blockquote>
<p>ותשחק המבשלת: "בחנני נא בזאת</p>
<p>אמנם כן הראה נא אות</p>
<p>שאתה הוא המושל בבית</p>
<p>מהר נא מהר להוציא פקודתךְ</p>
<p>כי על גחלים חעמוד הסרה למשמעתךְ"</p>
<p>– אם כזאת תדרשי, הוי שמיר ושית</p>
<p>לעשות רצונךְ חפצתי, ובלי התמהמה רגע</p>
<p>עד מהרה תקראי במו הגה:</p>
<p>ברוךְ ד' כלה הנעל –</p>
<blockquote>
</blockquote>
<p>"עוד אלפי נעלים תבלה</p>
<p>טרם דבר פקודתךְ אמלא</p>
<p>גש הלאה כסיל ובער תמים</p>
<p>וחכה לקץ הימים</p>
<blockquote>
</blockquote>
<p>ואם במפגיע תצוה הנה חיש מהרה</p>
<p>תעוף על גלגלתך ותרוצצנה זאת הקדרה".</p>
<p>מה לעשות לאנוש ולא עשיתי –</p>
<p>קרא המשרת בחמת אפים,</p>
<p>שמעי לקולי זאת היא עצתי</p>
<p>מגעי עיניך מדמעה ממהלומות המתנים –</p>
<p>אך טרם יכלה דבריו וכרעם משמי שמים</p>
<p>נפץ זרם ורוח סערה</p>
<p>על ראשו עפה הקדרה</p>
<p>ובקול המולה לרסיסים נשברה.</p>
<blockquote>
</blockquote>
<p>אך אהה בלא עת, נחמה על משובתה</p>
<p>ורק להותה הועילה פחזותה</p>
<p>כי בעלה התנהג אתה כמנהג השר וירבעל</p>
<p>ובחמת אף קנאה ורצח</p>
<p>דש את בשרה בהדוש קצח</p>
<p>עד אשר שלש פעמים קראה בנשימה אחת:</p>
<p>"הה חוסה חוסה אל תורידני לשחת</p>
<p>ברוך ד' כלה הנעל".</p>
<blockquote>
</blockquote>
<p>* * *</p>
<p>הספור הזה איננו כי אם הלצה</p>
<p>אךְ בתוכו מעלפת גם תוכחת נמרצה</p>
<p>אם נחפץ להרבות בבתינו שלום וברכה</p>
<p>אין פרץ ואין יוצאת ואין צוחה,</p>
<p>מה נקל הוא מפני דרכי השלום</p>
<p>עת אשר המדון יקרב הלךְ והלום</p>
<p>מקרא: ברוך ד' כלה הנעל,</p>
<p>אבל בתים רבים הכתה העקשות שאיה</p>
<p>ותרב בהם תאניה ואניה</p>
<p>עמל ויגון ותלאה,</p>
<p>כי מקשה לבו יפול ברעה – –</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/38448">https://benyehuda.org/read/38448</a></div></body>