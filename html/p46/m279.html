<h1>רוֹפְאִים וּרְפָאִים</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>(שירי זהב ו')</p>
<blockquote>
<p>מַדּוּעַ זֶה נִגָּרַע מִכָּל גֶּבֶר</p>
<p>– דִּבְּרוּ הָרוֹפְאִים לָאֵל וַיִּתְאוֹנֵנוּ –</p>
<p>הֵמָּה פָּעֳלֵיהֶם לַחַיִּים יִתֵּנוּ,</p>
<p>נַחְנוּ רַק נִיגַע לַמָּוֶת וָשֶׁבֶר.</p>
<p>לָהֶם יֵשׁ שֵׁם עוֹלָם אַחֲרִית וָשֵׂבֶר</p>
<p>וַאֲנַחְנוּ בַּחֹשֶׁךְ נִתְכַּס וּשְׁמֵנוּ,</p>
<p>לוּ גַּם כַּנְּפִילִים נַפְלִיאָה מַעֲשֵׂינוּ,</p>
<p>הַיְסֻפַּר מֵהֶם בַּאֲבַדּוֹן וָקֶבֶר?</p>
<p>– צָדְקוּ דִּבְרֵיכֵם – הָאֱלֹהִים עָנָמוֹ –</p>
<p>וַאֲנִי לֹא אֶעֱשׁוֹק כָּל שִׁלּוּם וָשֶׂכֶר</p>
<p>וּלְכָל עֲמַל אִישׁ כַּגְמוּל אֲשַׁלֵּמָה:</p>
<p>מִן הוּא וָהָלְאָה לַמֵּתִים כֻּלָּמוֹ</p>
<p>יִקְרְאוּ: “הָרְפָאִים”, לִהְיוֹת לָכֶם זֵכֶר</p>
<p>לָדַעַת כִּי פֹעַל “הָרוֹפְאִים” הֵמָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/279">https://benyehuda.org/read/279</a></div></body>