<h1>עַל הַר צִיּוֹן שֶׁשָּׁמֵם</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>(תרכ"ב)</p>
<blockquote>
<p>גַּם חוֹמוֹתַיִךְ, צִיּוֹן, הִתְעַרְעָרוּ</p>
<p>טֶרֶם הַפְּרָצִים הִסָּתֵם הֵחֵלּוּ;</p>
<p>טֶרֶם אַבְנֵי שָׁתוֹתַיִךְ נִקְשָׁרוּ</p>
<p>שָׁבְתָה הַמְּלָאכָה, הַבּוֹנִים חָדֵלוּ.
וּכְבָר בָּנַיִךְ אֶל טוּבֵךְ נָהָרוּ</p>
<p>וּבְיוֹם צַר בָּךְ סִתְרָה לִמְצוֹא יִחֵלוּ,</p>
<p>אַךְ פִּתְאֹם מַרְעִידִים עָמָדוּ, שָׂעָרוּ,</p>
<p>כִּי כָל מַאֲוַיֵּיהֶם יַחַד שִׁכֵּלוּ.
אֵיךְ חַתּוּ – יֵילִילוּ – נִרְפּוּ בֹּנָיִךְ,</p>
<p>עָזְבוּ מִשְׁמַרְתָּם, רוּחַ בָּם לֹא קָמָה!</p>
<p>הַאִם מֵחֲמַת הַשּׁוֹמְרוֹנִים שׂטְנָיִךְ?
הַאֵין גַּם אֶחָד בֶּן־חֲכַלְיָה שָׁמָּה</p>
<p>יָעִיר אֶת רוּחָם, אַהֲבָתֵךְ בָּם יֶרֶב,</p>
<p>יוֹרֵם, כִּי לֹא נִבְנֵךְ אִם לֹא נִלְחָמָה
אִם לֹא נַעֲבוֹד בַּיּוֹם נִשְׁמוֹר בָּעֶרֶב;</p>
<p>אִם לֹא יָד אַחַת תִּכְנוֹס אֲבָנָיִךְ</p>
<p>עֵת הַשֵּׁנִית תַּחֲזִיק מָגֵן וָחֶרֶב?!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1761">https://benyehuda.org/read/1761</a></div></body>