<h1>[אִם אֱמֶת הַדָּבָר]</h1>
לורד ביירון / יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִם אֱמֶת הַדָּבָר</p>
<p>עוֹד בֵּין הָרוּחוֹת הָאַהֲבָה שׁוֹכֶנֶת,</p>
<p>כִּי אֵין שָׁם אָסוֹן, אֵין דִּמְעוֹת עֵינָיִם,</p>
<p>אֵין לֵב מִתְעַצֵּב, נָפֶשׁ מִתְאוֹנֶנֶת –</p>
<p>אָז שָׁלוֹם לָכֶם, עוֹלָמוֹת אֵין חֵקֶר.</p>
<p>וּבָרוּךְ בֹּאָךָ, רָגַע הַמָּוֶת,</p>
<p>עֵת מֵאוֹר נֵצַח מִיִּפְעַת הַבֹּקֶר</p>
<p>יָנוּס לֵיל עָמָל, תָּפוּג כָּל עַצֶּבֶת.</p>
<p>אֱמֶת הַדָּבָר! וּמַה-טּוֹב חֶלְקֵנוּ!</p>
<p>תִּקְוָה זֹאת תָּסִיר מִלִּבֵּנוּ אֵבֶל</p>
<p>בַּעֲמֹד עַל יַרְכְּתֵי בּוֹר שַׁחַת רַגְלֵנוּ</p>
<p>וּשְׁנוֹתֵינוּ נִרְאֶה גָּזוּ כַּהֶבֶל.</p>
<p>כָּל יוֹרְדֵי בּוֹר! זִכְרוּ זֹאת הִתְאֹשָׁשׁוּ;</p>
<p>שָׁם, בִּמְקוֹם כָּל הָרוּחוֹת יִתְאָחָדוּ,</p>
<p>שָׁם אֵין עוֹד אֵיבָה, הַלְבָבוֹת נִצְמָדוּ</p>
<p>קִרְבוּ לִפְנַי אֲדֹנָי וַיִקְדָּשׁוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/19142">https://benyehuda.org/read/19142</a></div></body>