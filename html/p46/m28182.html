<h1>חֻרְבַּן יְרוּשָׁלַיִם עַל יְדֵי טִיטוּס</h1>
לורד ביירון / יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>חֹמֹתַיִךְ, צִיּוֹן, אֵרֶא כִּי שָׁחוּ</p>
<p>לִפְנֵי חֵיל רוֹמָה עָלַיִךְ יִצְרָחוּ,</p>
<p>וּבְעוֹד יוֹמֵךְ גָּדוֹל שִׁמְשֵׁךְ קָדְרָה</p>
<p>וַתְּאֶר הַלַּיְלָה אֵשׁ בָּךְ בָּעָרָה.</p>
</blockquote>
<blockquote>
<p>בִּקַּשְׁתִּי הַמִּקְדָּשׁ, בֵּיתִי בִּקַּשְׁתִּי,</p>
<p>וּרְגָעִים מִצְעָר עִצְּבוֹנִי נָטַשְׁתִּי,</p>
<p>אַךְ לַהֲבֵי אֵשׁ אֶחֱזֶה קָרֶת יָפִיחוּ</p>
<p>וּרְתוּקוֹת יָדַי לִנְקוֹם לֹא יַנִּיחוּ.</p>
</blockquote>
<blockquote>
<p>עַל גַּבְנוּן זֶה תָּמִיד רַגְלַי עָמָדוּ</p>
<p>עֵת נָטְתָה הַשֶּׁמֶשׁ לִקְצוֹת שָׁמַיִם,</p>
<p>אָז רָאשֵׁי הָרַיִךְ עָנְדוּ קַרְנַיִם</p>
<p>וּבְגַג הַהֵיכָל רַצֵּי-זָהָב נָדוּ –</p>
</blockquote>
<blockquote>
<p>עַל גַּבְנוּן זֶה תַּעֲמוֹד רַגְלִי גַּם עָתָּה</p>
<p>וִיקַר אוֹר הַלָּז עֵינַי לֹא יֶחֱזָיוּ –</p>
<p>הָהּ רַעְמֵי אֱלֹהִים נִפְלוּ חִישׁ מָטָה,</p>
<p>רֹצּוּ קָדְקֹד צָרִים כַּיָּם יֶהֱמָיוּ!!</p>
</blockquote>
<blockquote>
<p>אַךְ לוּ גַּם בִּדְבִירְךָ, אֵל, יָעֳמַד פָּסֶל –</p>
<p>בִּדְבִיר לֵב עַמְּךָ לֹא יָבֹא כָּל כָּסֶל:</p>
<p>גַּם שָׁם בִּמְקוֹם נוֹד גַּם בֵּין צָרִים סֶלָה,</p>
<p>אַךְ לָךְ, אָב אֵחַד, אַךְ לָךְ נִתְפַּלֵּלָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/28182">https://benyehuda.org/read/28182</a></div></body>