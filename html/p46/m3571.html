<h1>סוֹף דָּבָר [לווה אנוכי]</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>(לשרה שפירא)</p>
<blockquote>
<p>לֹוֶה אָנֹכִי; חוֹבוֹתַי</p>
<p>עָצְמוּ מִשַּׂעֲרוֹתַי –</p>
<p>שַׂעֲרוֹת הַזָּקָן וְהַפֵּאָה,</p>
<p>וּבְרֹעַ מַעֲמָדִי</p>
<p>אֵין לְאֵל יָדִי</p>
<p>לְשַׁלֵּם גַּם עֲשָׂרָה לְמֵאָה.
וּבְכֵן הַמְּעַט אֲשֶׁר שָׁלַחְתִּי</p>
<p>יַסְפִּיק לָךְ לְתַשְׁלוּמֵי מנְחָתֵךְ,</p>
<p>וְאֶת יֶתֶר הַשִּׁירִים הִנַּחְתִּי</p>
<p>לְמַתְּנַת-דְּרָשָׁה בְּיוֹם חֲתוּנָתֵךְ,</p>
<p>אֶפֶס כִּי תְמַהֲרִי לִמְצֹא לָךְ חָתָן</p>
<p>בְּטֶרֶם יִקְרְאוּנִי לִסְעֻדַּת לִוְיָתָן.</p>
</blockquote>
<blockquote>
<p>יְהוּדָה הַלֹּוֶה.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3571">https://benyehuda.org/read/3571</a></div></body>