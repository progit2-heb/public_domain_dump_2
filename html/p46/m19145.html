<h1>[עַל חֹף הַיַרְדֵּן עַרְבִיאִים יִרְבָּצוּ]</h1>
לורד ביירון / יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל חֹף הַיַרְדֵּן עַרְבִיאִים יִרְבָּצוּ,</p>
<p>עַל גִּבְעַת צִיּוֹן אֶת שִׁמְךָ יִנְאָצוּ,</p>
<p>עַל סִינַי לַבַּעַל יִכְרְעוּ כַּרֹעַ</p>
<p>וּשְׁאוֹן רַעַמְךָ עוֹד יָחְרַשׁ, אֱלוֹהַּ! –</p>
<p>שָׁם בִּמְקוֹם אֶצְבָּעֲךָ כָּתְבָה עַל לוּחַ,</p>
<p>בִּמְקוֹם לִנְבִיאֲךָ הֶאֱצַלְתָּ הָרוּחַ</p>
<p>בִּמְקוֹם הֶחְתַלְתָּ בַּעֲנַן אֵשׁ לַהֶבֶת,</p>
<p>פֶּן יִרְאֲךָ הָעָם וּקְרָאָהוּ מָוֶת –</p>
<p>הָהּ, הַרְעֵם בַּגַלְגַּל וּרְעֹץ קָמֶיךָ,</p>
<p>הַךְ חֲנִית וּסְגוֹר מִידֵי אִישׁ חֶרְמֶךָ.</p>
<p>עַד מָתַי רַגְלֵי זָר אַרְצְךָ יִרְמֹסוּ,</p>
<p>עַד מָתַי צָרִים מִקְדָּשְׁךָ יָשֹׁסּוּ?!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/19145">https://benyehuda.org/read/19145</a></div></body>