<h1>לִבְנֵי דוֹרִי</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רַבּוֹת רָאִינוּ בַּדֹּרוֹת חָלָפוּ</p>
<p>עַל מַחְשְׁבוֹת לִבָּם אֲנָשִׁים נִרְדָּפוּ</p>
<p>עִנּוּם וַיְסַּרוּם וּלְהָרֶג הוֹצִיאוּ.</p>
<p>וּבְנֵיהֶם אַחֲרֵיהֶם עַל עָפָר קָמוּ</p>
<p>אֶת הַמֻּמָתִים לִקְדוֹשֵׁיהֶם שָׂמוּ</p>
<p>וּשְׁמָם בִּקְהַל מוֹשִׁיעֵיהֶם הֵבִיאוּ.</p>
</blockquote>
<blockquote>
<p>מִי יוּדֵעַ אִם לֹא אַחֲרֵי מוֹתִי</p>
<p>חֶבֶל זֶה בַּנְּעִימִים יַשִּׂיג גַּם אוֹתִיֹ</p>
<p>וּבְמֹאזְנֵי צֶדֶק בָּנֵינוּ יִשְׁקְלוּנִי,</p>
<p>וּבְסוֹדָם הַמִּשְׁפָּט עָלַי יֵחָרָץ</p>
<p>לִמְנוֹתִי לַקְּדֹשִׁים אֲשֶׁר בָּאָרֶץ</p>
<p>תַּחַת אֲשֶׁר אַתֶּם עַד בּוֹר תִּרְדְּפוּנִי.</p>
</blockquote>
<blockquote>
<p>הוֹי חֶבֶל בַּנְּעִימִים מַר מִמָּוֶת,</p>
<p>מַה יִתֵּן מַה יוֹסִיף לִי גֵיא צַלְמָוֶת</p>
<p>עֵת זִיו שָׂדַי יִרְעֵנִי……</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44375">https://benyehuda.org/read/44375</a></div></body>