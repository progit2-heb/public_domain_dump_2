<h1>פְנֵי משֶׁה</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>מֵ</strong>אָה <strong>שָׁ</strong>נִים <strong>הַ</strong>יּוֹם – <strong>מִנִּטְפֵי-אוֹרָה</strong></p>
<p>יַד הַיּוֹצֵר אָז בֵּית חֹמֶר רֶקָמָה</p>
<p>וּנְשָׁמָה נָפַח בּוֹ זַכָּה וּטְהוֹרָה,</p>
<p>וּכְמַלְאַךְ פָּנָיו שְׁלָחָהוּ הָאֲדָמָה.
שְׁלָחָהוּ לִשְׁמֹר עַמּוֹ מִן הַשָּׁאטִים אוֹתָם,</p>
<p>לִבְנוֹת הֲרִיסוּתוֹ וּלְחַזֵּק בֶּדֶק,</p>
<p>לִרְפֹּא לִשְׁבוּרֵי לֵב וּלְחַבֵּשׁ עַצְּבוֹתָם,</p>
<p>לְבַקֵּשׁ אֶת נִרְדָּף וְלִרְדֹּף צֶדֶק צֶדֶק.
וּכְרוּב זֶה הַסֹּכַךְ בִּשְׁנוֹתָיו דֹּר דֹּרִים,</p>
<p>לְאָרְכָּהּ וּלְרָחְבָּהּ מִתְהַלֵּךְ בָּאָרֶץ,</p>
<p>יָקוּם עִם מְרֵעִים, יָשׂר אֶל גִּבּוֹרִים,</p>
<p>בַּאֲשֶׁר חֲלָלִים, שָׁם הוּא לַעֲמֹד בַּפָּרֶץ.
עַמִּי, מִי סָכַךְ אֶל רֹאשְׁךָ בְּיוֹם נָשֶׁק,</p>
<p>בְּכֹל אֲשֶׁר שָׂמוּ בְּמָתְנֶיךָ מוּעָקָה?</p>
<p>זִכְרוּ יְמֵי מִצְרַיִם, זִכְרוּ חֲמַת דַמֶּשֶׂק,</p>
<p>זִכְרוּ רוּמִינְיָא, סוּרִיָא וּמַארָקָא.
זִכְרוּ כִּי כַשָּׂר הַגָּדוֹל מִיכָאֵל</p>
<p>בָּא גַם אֶל אַרְצֵנוּ שַׂר זֶה פַּעֲמָיִם</p>
<p>זִכְרוּ צִדְקַת פִּזְרוֹנוֹ בְּיִשְׂרָאֵל,</p>
<p>זִכְרוּ אֲשֶׁר עָשָׂה בְּתוֹכֵכִי, יְרוּשָׁלָיִם!
שׁוּרוּ תָּוֵי פָנָיו פֹּה עַל הַלּוּחַ</p>
<p>אִם לֹא כָּל מַעֲלוֹת רוּחוֹ בָּם רֹאוֹת עֵינָיִם:</p>
<p>יִרְאַת חֵטְא, עַנְוָה צֶדֶק וּנְדיבוֹת רוּחַ,</p>
<p>וְעַל כֻּלָּן – אַהֲבַת עַמּוֹ, חִבַּת יְרוּשָׁלָיִם!
<strong>מֵ</strong>אָה <strong>שָׁ</strong>נִים <strong>הַ</strong>יּוֹם מֵעֵת אֵלֶּה הַפָּנִים,</p>
<p><strong>מִנִּטְפֵי-אוֹרָה</strong> בִּידֵי יוֹצְרָם נָכוֹנוּ,</p>
<p>וּבְעֵט בַּרְזֶל מִשְׁמֶרֶת לִבְנֵי בָנִים,</p>
<p>עַל לוּחַ זֶה אִתָּם אוֹתָם חַקֹּנוּ.
וּלְנֶגְדָּם פָּנֶיךָ תָּמִיד בִּרְאוֹתָם,</p>
<p>תָּבֹא גַּם רוּחֲךָ בִּלְבַב אַחֵינוּ,</p>
<p>וְשָׂמוּ אֶת צִיּוֹן עַל לִבָּם כַּחוֹתָם,</p>
<p>יְנַחֲמוּ חָרְבוֹתֶיהָ וַעֲפָרָהּ יְחוֹנֵנוּ.
אָז תָּרוּם בְּכָבוֹד קֶרֶן עַמֶּךָ –</p>
<p>וּכְבֶן-עַמְרָם אָז מֵעַבְדוּת גְאָלָנוּ</p>
<p>כֵּן אַתָּה, בֶּן עַם-רָם, לְקֵץ יָמֶיךָ</p>
<p>פָּנֶיךָ יֵלְכוּ וַהֲנִיחוֹתָ לָנוּ.</p>
</blockquote>
<p>נעשה ונגמר בשנת המאה לחיי השר הצדיק שליט“א, ה' אלפים תר”מד ליצירה, ויתנו קול <strong>ביהודה</strong> ובירושלים להביא לה' משאת <strong>משה עבד האלהים</strong> על ישראל במדבר (ד“ה ב' כ”ד, ט) לפ"ק.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5751">https://benyehuda.org/read/5751</a></div></body>