<h1>הָעוֹרֵב הֶחָפֵץ הִתְמַשֵּׁל כַּנֶּשֶׁר</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עוֹרֵב זוֹלֵל עָמַד עַל גַּג הָרֶפֶת</p>
<p>וַיַּרְא עָזְנִיָּה יוֹרֶדֶת מִמָּעַל</p>
<p>וַתִּשָּׂא שֶׂה מֵהָעֵדֶר וַתָּעַל.</p>
<p>וַתְּהִי נַפְשׁוֹ גַּם הוּא נִכְסֶפֶת</p>
<p>הִדַּמּוֹת לַנֶּשֶׁר. וַיַּקֶּף אֶת הָעֵדֶר</p>
<p>הַקֵּף אוֹתוֹ פַּעֲמַיִּם מִקָּצֶה</p>
<p>וַיַּרְא בּוֹ שֶׂה בַּעַל אֵלְיָה וָפֶדֶר,</p>
<p>שָׁמֵן וָטוֹב לְקָרְבַּן אִשֶּׁה יִרָצֶה,</p>
<p>וַיָּטָשׂ פִּתְאֹם וַיֵּרֶד עָלֵיהוּ</p>
<p>וַיִּתְקַע בּוֹ צִפָּרְנָיו וַיֹּאחֲזֶנּוּ.</p>
<p>אוּלָם מִשְׁקַל הַשֶׂה כָּבֵד מִמֶּנּוּ</p>
<p>וּכְמוֹ סִירִים סְבוּכִים סָבוּךְ צַמְרֵהוּ</p>
<p>וּבִקְוֻצותָיו צִפָּרְנָיו אַךְ נָחוּ</p>
<p>נֶאֶחְזוּ שָׁם, מִמְּקוֹמָם לֹא יִזָּחוּ</p>
<p>עַד בָּאוּ הָרֹעִים וַיִּקָּחֻהוּ</p>
<p>וּלְנַעֲרוֹתֵיהֶם לִשְׂחָק-בּוֹ יִתְּנוּהוּ.
אַל תִּשָּׂא עֵינֶיךָ</p>
<p>לִמְקוֹם רָם מִמֶּךָּ</p>
<p>כִּי רָאִיתָ שָׁם</p>
<p>עָשִׁיר יִשְׂבַּע נַחַת:</p>
<p>שֶׁבַע יִפֹּל עָשִׁיר וָקָם</p>
<p>וְעָנִי יִפֹּל בְּאַחַת.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1265">https://benyehuda.org/read/1265</a></div></body>