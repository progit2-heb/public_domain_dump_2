<h1>אַחֲרֵי מוֹת שַׁדָּ"ל</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>דּוֹרְשַׁיִךְ, בַּת-צִיּוֹן, יוֹם יוֹם יִמְעָטוּ</p>
<p>מִפְּלֵטַת מַחֲנֵךְ רַבִּים יַחָשֵלוּ;</p>
<p>אֵלֶּה מִכְּאֵב לֵב וָרִישׁ יִכָּשֵׁלוּ,</p>
<p>אֵלֶּה מִטּוּב לֵב שָׁמְנוּ וַיִּבְעָטוּ.
אֵלֶּה מֵרָשַׁע כֶּסֶל יִתְקוֹטָטוּ,</p>
<p>אֵלֶּה לִמְצוֹא כָּבוֹד וָהוֹן יִחַלוּ,</p>
<p>אֵלֶּה חֵיק נָכְרִיּוֹת חַבֵּק הֵחֵלּוּ</p>
<p>וִיקְהַת פָּנַיִךְ יִבְזוּ כִּי קֻמָּטוּ.
אֶחָד הָיָה שְׁמוּאֵל דָּוִד לוּצָאטוּ</p>
<p>לֹא שָׁעָה לִתְלָאוֹתָיו כִּי גָדֵלוּ</p>
<p>לֹא חָדַל עָבְדֵךְ עַד יָמָיו חָדֵלוּ,</p>
<p>לֹא נָטָה עַד צִלְלֵי עַרְבּוֹ יִנָּטוּ.
עוֹד שָׁטוּ הָעָם וּמִנּוּ לָקָטוּ,</p>
<p>עוֹד קִוּוּ כִּי דִבְשׁוֹ יִרְדּוּ יֹאכֵלוּ,</p>
<p>פִּתְאֹם שָׁמְעוּ מוֹתוֹ וַיִּבָּהֵלוּ</p>
<p>שֻׁדְּדָה אַדַּרְתָּם וּשְׁמָמָה יָעָטוּ.
אַךְ אִם בִּידֵי מָוֶת חַיָּיו נִשְׁמָטוּ</p>
<p>קַרְנֵי אַל-מָוֶת עַל שַׁדָּ"ל יָהַלּוּ –</p>
<p>וּבְנֵי דוֹרוֹ שׁוֹאֲלִים אֵלּוּ לָאֵלּוּ:</p>
<p>מִי זֶה יָקוּם לָנוּ בִּמְקוֹם לוּצָאטוּ?
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/76">https://benyehuda.org/read/76</a></div></body>