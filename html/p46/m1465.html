<h1>עַל מוּת כֶּרֵמְיָה</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>כֶּרֶם יָהּ נֶחְרַב, כָּל עֹבְרֵי דֶּרֶךְ שֻׁסֻּהוּ</p>
<p>וּנְטִישוֹתָיו נִטְּשׁוּ עַד אַפְסֵי כָל הָאָרֶץ,</p>
<p>מִיֵּינוֹ שָׁתוּ וּבְרֶגֶל זָדוֹן יִרְמְסוּהוּ</p>
<p>וּמְשֻׂכָּתוֹ אֵין מֵקִים, אֵין עוֹמֵד בַּפָּרֶץ;</p>
<p>וַתִּרָב הָעֲזוּבָה בֵּין מַטָּעַי כֶרֶם יָהּ</p>
<p>עַד כִּכְרוּב הַסּוֹכֵךְ לוֹ שַׁקַמְתָּ <strong>כֶּרֶמְיָה</strong>.
<strong>יָצַ</strong>רְתָּ <strong>חֶ</strong>בְרַת <strong>קֹ</strong>דֶשׁ וּבְרֹאשָׁהּ עָמַדְתָּ,</p>
<p>“כָּל יִשְׂרָאֵל חֲבֵרִים!” עָלֶיהָ הַדֶּגֶל,</p>
<p>וּמִסָּבִיב שׁוֹמְרִים עַל הַכֶּרֶם הִפְקַדְתָּ</p>
<p>וְתִּשְׁמֹר הַשְּׁאֵרִית לִבְלִי תִרְמְסֶנָּה רֶגֶל; –</p>
<p>וּבְהֵאָסֶפְךָ עַתָּה אֶל עַמֶּיךָ <strong>כֶּרֶמְיָה</strong></p>
<p>הָהּ, הָחְרַב נֶחְרַב שֵׁנִית עַמֶּךָ כֶּרֶם יָהּ!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1465">https://benyehuda.org/read/1465</a></div></body>