<h1>הַשַּׁחַר נִדְמֹה נִדְמָה</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>(תרכ"א)</p>
<blockquote>
<p><strong>יִ</strong>פְעַת “הַשַּׁחַר” עָלֵינוּ נִגְלָתָה</p>
<p><strong>וּ</strong>נְגֹהוֹת בֹּקֶר חִישׁ לִרְאוֹת קִוִּינוּ,</p>
<p><strong>ס</strong>וֹר סָרוּ הַצְּלָלִים בָּמוֹ נִטְמִינוּ –</p>
<p><strong>פִּ</strong>תְאֹם הָהּ שָׁבוּ וַעֲלָטָה הָיָתָה!
<strong>רֹ</strong>אשׁ יָרִימוּ עַתָּה יַלְדֵי עֵיפָתָה,</p>
<p><strong>א</strong>וֹיְבֵינוּ יָשׁוּבוּ יֶהֱמוּ יַלְשִׁינוּ,</p>
<p><strong>בִּ</strong>מְגִנַּת לֵב נִדֹּם, לֹא נִפְתַּח פִּינוּ,</p>
<p><strong>יַ</strong>עַן מִתּוֹכוֹ הַלָּשׁוֹן כֹּרָתָה.
<strong>נִ</strong>סְתַּרְתָּ הֵילֵל בֶּן שַׁחַר מִמֶּנּוּ,</p>
<p><strong>א</strong>וּלָם דַּרְכֶּךָ מֶנּוּ לֹא נִסְתָּרָה</p>
<p><strong>וּ</strong>בְעֻזְּךָ עוֹד נָעֹז נַהַם קָמֵינוּ.
<strong>יִ</strong>צְהֲלוּ הַסּוּסִים וִינַגַּח הָאָיִל –</p>
<p><strong>טֹ</strong>הַר יִפְעָתְךָ עוֹד כָּלָה לֹא סָרָה,</p>
<p><strong>שָׁ</strong>ם עַל הַר “צִיּוֹן” עוֹד תָּאִיר הַלָּיִל.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/101">https://benyehuda.org/read/101</a></div></body>