<h1>חֶרְפַּת אָדָם</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p><a class="footnote" href="#fn:1" id="fnref:1" title="see footnote"><sup>1</sup></a></p>
<blockquote>
<p>אָדָם יְלוּד אִשּׁה קְצַר יָמִים וּשְׂבַע רֹגֶז.</p>
<p>בַּבֹּקֶר יָצִיץ וְחָלָף לָעֶרֶב יְמוֹלֵל וְיָבֵש.</p>
<p>חִדְלוּ לָכֶם מִן-הָאָדָם אֲשֶׁר נְשָׁמָה בְּאַפּוֹ</p>
<p>כִּי בַמָּה נֶחְשָׁב הוּא.
אָדָם אֲדָמָה הוֹרָתוֹ, אָבִיו הקֶּבֶר,</p>
<p>בּוֹ מָשְׁחָתוֹ אוֹכֵל אוֹתוֹ כַּדֶבֶר,</p>
<p>גַּם כָּל יָמָיו יַקִּיפוּ אֵיד וָשֶבֶר</p>
<p>מִצְעֲדֵי גָבָר וְאָדָם
אָדָם! דֶרֶךְ אֶחָד לָךְ לָעָשׁ וּלְתוֹלָעַת,</p>
<p>הַיּוֹם תִּחְיֶה, מָחָר נַפְשְׁךָ נֵסַּעַת,</p>
<p>וּמַה-יַמְרִיצְךָ אִם גַּם תּוֹסִיף דָּעַת­ –</p>
<p>כִּי רַבָּה רָעַת הָאָדָם?
אָדָם זוּ דַרְכּוֹ כֶּסֶל לוֹ, תַּרְמִית עֵינָיִם,</p>
<p>חֶפְצוֹ מָרוֹם מֶנּוּ כִּמְרוֹם שָׁמַיִם,</p>
<p>טֹרַח וּמְרֹרִים יָסֹבּוּ כַּמַּיִם</p>
<p>אֶת דֶּרֶךְ עֵץ הַחַיִּים וְהָאָדָם,
אָדָם יָשָׁר יִצְעַק חָמָס וּמִי שׁוֹמֵעַ?</p>
<p>כִּי אֶרֶץ נִתְּנָה בִּידֵי הַמְּבַלֵּעַ,</p>
<p>לַשּׁוְא יֶאֱנֹק אֻמְלָל, יָהִים גֹּוֵעַ –</p>
<p>אֵין יוֹדֵעַ הָאָדָם!
אָדָם! מַה-יִתְהַלֵּל גֵּבּוֹר? יִתְהַדֵּר מֶלֶךְ!</p>
<p>נִצְחוֹ לֹא נַצַח, שַׁרְבִיטוֹ אַךְ פֶּלֶךְ,</p>
<p>סִפּוּן בֵּית אֲרָזיו אַךְ סֻכַּת הֵלֶךְ –</p>
<p>כִּי הוֹלֵךְ הָאָדָם!
אָדָם עָצָב נִבְזֶה אֶל כָּל צַמִּים הוּא אֹכֶל.</p>
<p>פֹּתָה! לתִּקְוָה תַּאֲמִין וּפִיהָ נוֹכֵל:</p>
<p>צֵל נָטוּי יָמֶיךָ וּכְאַבְקַת רוֹכֵל</p>
<p>שֵׂכֶל אָדָם.
אָדָם קַו תֹּהוּ יַטֶּה עַל כָּל אַפְסֵי חָלֶד,</p>
<p>רוּחַ יַהַר רוּחַ וָרִיק יִוָּלֶד.</p>
<p>שָׂב, הֲלֹא תֵּבוֹש הִתְהוֹלֵל כַּיָּלֶד!</p>
<p>לְצָרָה יִוָּלֵד אָדָם!
אָדָם! תִּוָלֵד תִּחְיֶה תָּמוּת כַּחֲסַר לֵב!</p>
<p>לַרְבּוֹת יְגִיעַת בָּשָׁר לַנֶּפֶש לֹא טוֹב,</p>
<p>גַם אֲסוֹף רָב דַּעַת אֵין נַחַת לַגֵּו!</p>
<p>אֵין טוֹב לָאָדָם!
</p>
</blockquote>
<div class="footnotes">
<hr/>
<ol>
<li id="fn:1">
<p>(שתי שלמוניות מיֻסָּדות על–פי א"ב ושם המחבר בסופן) <a class="reversefootnote" href="#fnref:1" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2203">https://benyehuda.org/read/2203</a></div></body>