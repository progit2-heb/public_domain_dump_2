<h1>עֶשֶׁת בַּרְזֶל וַחֲצֹצְרָה</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מֵחֹמֶר אַחַד</p>
<p>הֵן קֹרַצְנוּ יַחַד</p>
<p>– אֶת פִּי הָעֶשֶׁת הַחֲצֹצְרָה שָׁאָלָה –</p>
<p>וּמַדּוּעַ כֹּה אַתְּ מֶנִּי נִבְדָּלָה?</p>
<p>אֲנִי כִּמְעַט רוּחַ</p>
<p>צַח בִּי יָפוּחַ</p>
<p>וּבְקוֹל פְּחָדִים חִישׁ הִנְנִי צוֹלֵלָה;</p>
<p>וָאַתְּ לוּ בַּמַּטֶּה אוֹתְךָ יַחְבֹּטוּ,</p>
<p>לוּ גַּם לִפְתוֹתִים אֶת גֵּוֵךְ יִכֹּתּוּ,</p>
<p>לֹא תַשְׁמִיעִי קוֹל אַךְ תִּדֹּמִּי סֶלָה.
זֶה פֵּשֶׁר הַדָּבָר לָדַעַת תִּשְׁאָלִי</p>
<p>– עָנַתָּהּ הָעֶשֶׁת</p>
<p>לֹא יָדְעָה בּשֶׁת –</p>
<p>יַעַן כִּי רֵקָה אַתְּ לָכֵן תִּצְלָלִי.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/44">https://benyehuda.org/read/44</a></div></body>