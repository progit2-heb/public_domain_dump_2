<h1>אֶצְבּוֹן בַּעַל הָעֲגָלָה</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הַיְדַעְתֶּם אֶת אֶצְבּוֹן בַּעַל הָעֲגָלָה?</p>
<p>יֶשׁ־לוֹ סוּסָה אַחַת רָזָה וּבָלָה,</p>
<p>בִּשְׁאֵרִית כָּל כֹּחָהּ וּבְעָמָל רָב</p>
<p>תִּמְשֹׁךְ עֶגְלָתוֹ עֶגְלַת הַצָּב,</p>
<p>וּבְרָכָה רַבָּה אֶל בֵּיתוֹ תָנִיחַ –</p>
<p>וֶהוּא כֵּלַי וּבַעַל מְזִמּוֹת כַּשּׁוּעָל</p>
<p>יַאֲכִילֶנָּה רַק שַׁחַת וַעֲלֵי שִׂיחַ;</p>
<p>וּמֵחֵלֶב כִּלְיוֹת שִׁבֹּלֶת־שׁוּעָל</p>
<p>לֹא יִתֵּן לָהּ אַף לִטְעֹם וּלְהָרִיחַ.</p>
</blockquote>
<blockquote>
<p>לְסוּסָתִי בְּרִכְבֵי בַעַל הָעֲגָלָה</p>
<p>עֲדַת הַקּוֹרְאִים־עִבְרִית נִמְשָׁלָה!</p>
<p>עֲלוּבַת הַנֶּפֶשׁ מֵרֹֹב מַמְרוֹרִים,</p>
<p>יָבֵשׁ חִכֵּךְ עַד כִּי לִבְחוֹן לֹא יָבֵן</p>
<p>בֵּין שִׁבֹּלֶת־שׁוּעָל וּשְׂעֹרִים,</p>
<p>מַאֲכַל תַּאֲוָה לַסּוּסִים וַחֲמוֹרִים,</p>
<p>וּבֵין לֶחֶם הַקְּלֹקֵל בְּלִיל קַשׁ וָתֶבֶן</p>
<p>אֲשֶׁר לָךְ יָבָל</p>
<p>אֶצְבּוֹן הַנָּבָל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/23527">https://benyehuda.org/read/23527</a></div></body>