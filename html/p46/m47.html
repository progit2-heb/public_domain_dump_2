<h1>לאברהם יעקב סלוצקי</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<h2>א</h2>
<blockquote>
<p>הַשָּׁנָה הָעוֹבֶרֶת</p>
<p>הָיְתָה כִּמְשַׁמֶּרֶת –</p>
<p>קָלְטָה הַשְּׁמָרִים וּפָלְטָה הַיָּיִן,</p>
<p>וְהִנֵּה בְיוֹם הַמָּחֳרָת</p>
<p>בָּאָה שְׁנַת <strong>המחר"ת</strong></p>
<p>נוֹחִילָה לָאֵל, לוֹ נִשָּׂא עָיִן,</p>
<p>כִּי הַשָּׁנָה הַחֲדָשָׁה</p>
<p>לֹא תַרְאֵנוּ קָשָׁה</p>
<p>וְתִהְיֶה לְכָל יִשְׂרָאֵל שְׁנַת בְּרָכָה,</p>
<p>וְגַם לְךָ יְדִידִי וּלְכָל בֵּיתְךָ כָּכָה.</p>
<p>תִּקְוַת ה' מְעֻזְכֶם, אַל תַּעָצַבוּ:</p>
<p>לְשָׁנָה טוֹבָה לְאַלְתַּר תִּכָּתֵבוּ!</p>
</blockquote>
<p>ספ“ב, ער”ה תרמ"ח.</p>
<h2>ב</h2>
<blockquote>
<p>בְּאַחֲרִית הַשָּׁנָה הָעוֹבֶרֶת</p>
<p>“לְאַחֲרִית” הַשָּׁנָה הַבָּאָה לִקְרָאתֵנוּ</p>
<p>תַּעֲלֶה בְּרָכָה וְשָׁלוֹם עֲתֶרֶת</p>
<p>לְךָ וּלְבֵיתְךָ וּלְכָל בְּנֵי בְרִיתֵנוּ.</p>
<p>יִשְׁלַח לְךָ הָאֱלֹהִים בְּרָכָה בְּכָל יְגִיעָךָ</p>
<p>וְלִמְחוֹז כָּל חֲפָצֶיךָ יְגִיעָךָ</p>
<p>וִיחַדַּשׁ עַל כָּל יִשְׂרָאֵל שָׁנָה טוֹבָה</p>
<p>שְׁנַת “הַפִּדְיוֹן וְהַצָּלָה וּגְאֻלָּה קְרוֹבָה”.</p>
</blockquote>
<p>ספ“ב, ער”ה תרמ"ט.</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/47">https://benyehuda.org/read/47</a></div></body>