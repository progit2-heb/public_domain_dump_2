<h1>הָהּ, כִּי נֶאֱסַף אִישׁ הַחֶסֶד!</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>(חָרוּת עַל קֶבֶר אֲבִי חוֹתַנְתִּי)</p>
<blockquote>
<p><strong>תַּנְחוּם</strong> אָיִן, מָרֵי נֶפֶשׁ קוֹנֵנוּ!</p>
<p><strong>נֶ</strong>אֱסַף אִישׁ חַסְדְּכֶם כָּל רָעַב מַשְׂבִּיעַ,</p>
<p><strong>ח</strong>וֹלֵק עִם עָנִי, כָּל אֻמְלָל מוֹשִׁיעַ;</p>
<p><strong>מִ</strong>י יוֹשַׁע עַתָּה? עַל מִי תִּשָּׁעֵנוּ?
<strong>בִּגְבוּרוֹת</strong> בָּא – וּלְצִיּוֹן עִיר קָדְשֵׁנוּ</p>
<p><strong>נִ</strong>כְסַף עֲלוֹת. “שָׁם – אָמַר – אַרְגִּיעַ”.</p>
<p><strong>מָ</strong>וֶת קִדְּמוֹ; פֹּה קֶבֶר לוֹ הִצִּיעַ.</p>
<p><strong>א</strong>וֹיָה, כֵּן יִכָּזְבוּ כָּל חֲפָצֵינוּ!
<strong>י</strong>וֹם חֹדֶשׁ טֵבֵת אֶל אַחֲרִי"ת הִגִּיעַ,</p>
<p><strong>רַ</strong>בּוּ עֲזוּבָיו הִנָּחֵם מֵאֵנוּ</p>
<p><strong>הִ</strong>י בָנָיו וּבְנוֹתָיו מִי זֶה יַבִּיעַ?!
<strong>כַּ</strong>תְּרוּ-נָא אֲבֵלָיו, רוּחֲכֶם יַרְגִּיעַ!</p>
<p><strong>הֵ</strong>ן מַעֲשָׂיו הַטּוֹבִים עָלָיו יָגֵנּוּ</p>
<p><strong>נֹ</strong>כַח שׁוֹפֵט צֶדֶק בִּמְרוֹם רָקִיעַ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4625">https://benyehuda.org/read/4625</a></div></body>