<h1>נָכוֹן אָנֹכִי</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>“נָכוֹן אָנֹכִי, מַר מוֹתִי, נָכוֹן לָלֶכֶת” –</p>
<p>כֵּן דִּבַּרְתִּי אָז בִּהְיוֹת נַפְשִׁי עֹז דּוֹרֶכֶת,</p>
<p>בִּהְיוֹתִי בָּרִיא וּבְכָל מַדְוֶה לֹא נֻגַּעְתִּי.</p>
<p>אָכֵן בַּחֲלוֹתִי עַד שַׁעֲרֵי מָוֶת הִגַּעְתִּי,</p>
<p>וּבִרְאוֹתִי אֶת קִצִּי עַיִן לָעָיִן</p>
<p>בִּקַּשְׁתִּי אֹמֶץ לִבִּי, בִּקַּשְׁתִּי וָאָיִן.
הִנֵּה אָנֹכִי מֵת עַל אַדְמַת נֵכָר הַרְחֵק</p>
<p>מֵאוֹהֵב וָרֵעַ, הַרְחֵק מֵאִשְׁתִּי וִילָדַי, מִי</p>
<p>יִשְׁמַע אֶת אַנְחָתִי הָאַחֲרוֹנָה, מִי יָשִׁית</p>
<p>יָדוֹ עַל עֵינַי? מִי יָמֹד אֶת עֹמֶק</p>
<p>מַכְאוֹבִי וִיסַפֵּר לַדּוֹר מְרִי מוֹתִי?</p>
<p>הֲיְסֻפַּר בַּקֶּבֶר חָלְיִי וִיסוּרַי בָּאָרֶץ יִכָּתֵבוּ?
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3501">https://benyehuda.org/read/3501</a></div></body>