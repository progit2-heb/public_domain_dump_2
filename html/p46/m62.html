<h1>צְבִי מֻדָּח</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בֵּין צִלְלֵי דָלִיּוֹת גֶּפֶן אַדֶּרֶת</p>
<p>הִתְחַבֵּא הַצְּבִי מֵחֵץ הַצַּיָּד אוֹיְבֵהוּ</p>
<p>וּמֵאֲחֻזַּת הַכְּלָבִים עֲקֵבָיו שׁוֹמֶרֶת.</p>
<p>וַיְהִי כִּי נִמְלַט וַיִּשְׁקֹט לִבֵהוּ</p>
<p>תַּחַת תֵּת תּוֹדָה וּבְרָכָה עֲתֶרֶת</p>
<p>לַגֶּפֶן הֶחְבִּיאַתּוּ צֵל יָדֶיהָ,</p>
<p>הָיְתָה אִתּוֹ רוּחַ אַחֶרֶת</p>
<p>וַיְלַחֵךְ פִּרְיָהּ וַיִּגְרֹס בַּדֶּיהָ.</p>
<p>אַךְ אֶל קוֹל הַטַּחֲנָה הָרוֹדְפִים שָׁבוּ</p>
<p>וּכְדִבְשָׁן הַדְּבֹרִים אוֹתוֹ סָבָבוּ</p>
<p>וּבְשָׂרוֹ חָצוּ שָׁם בִּמְקוֹם הָרֶשַׁע.</p>
<p>וּבְעֵת מוּתוֹ, בִּרְאוֹתוֹ כִּי אֵין יֶשַׁע,</p>
<p>קָרָא: "צַדִּיק הוּא הָאֵל! בַּעֲוֹנִי נָפַלְתִּי,</p>
<p>יַעַן אֶת שֹׁלְמִי טוֹב רָעָה גָּמַלְתִּי;</p>
<p>כָּל שְׁכֵחֵי גְמוּלוֹת אִם רָעָה תְּבוֹאַתְכֶם</p>
<p>אַל נָא תֵּרָגְנוּ – אָנֹכִי מוֹפֶתְכֶם!"
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/62">https://benyehuda.org/read/62</a></div></body>