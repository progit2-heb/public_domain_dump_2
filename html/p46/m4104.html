<h1>נִקְמַת הָרוֹפֵא</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַמְשׁוֹרֵר חָלָה מִכָּתֹב וָשֶׁבֶת,</p>
<p>כִּי סוּס הָרוּחַ תָּמִיד הִרְכִּיבָהוּ</p>
<p>אֶל עוֹלָם הָאֲצִילוּת לִנְוֵה מַחֲשֶׁבֶת,</p>
<p>בִּקְשִׁי דַבַּשְׁתּוֹ בַּטְּחֹרִים הִכָּהוּ.
“מַהֲרוּ הָרוֹפֵא!” – הוֹי רַעְיוֹן עַצֶּבֶת!</p>
<p>הֶן־הוּא לָעַג לוֹ וּבְשִׁירָיו כִּנָּהוּ</p>
<p>“רוֹפֵא אֱלִיל, בֶּן־מֶשֶׁק בֵּית הַמָּוֶת”,</p>
<p>עַתָּה אֶל אִמְרֵי פִיו עֵינָיו יִכְמָהוּ.
הָרוֹפֵא בָּא וַיִּקֹּם שִׁבְעָתַיִם</p>
<p>בַּמְשׁוֹרֵר הַשּׁוֹתֶה לַעַג כַּמָּיִם:</p>
<p>מֵעֲצָתִי זֹאת אַל תֵּט, כִּי הִיא חַיֶּיךָ!
חֲתֹם סֵפֶר וָעֵט וּכְלָא הָרוּחַ,</p>
<p>בָּטֵל כָּל הַיּוֹם בַּשָּׂדֶה תָּשׂוּחַ,</p>
<p>וּכְתוֹב שִׁירִים אַל תּוֹסִיף כָּל יָמֶיךָ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4104">https://benyehuda.org/read/4104</a></div></body>