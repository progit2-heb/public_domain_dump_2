<h1>לאיש עשיר</h1>
יהודה ליב גורדון
<body align="right" dir="rtl"><div align="right" dir="rtl"><!DOCTYPE html>
<body>
<p>לאיש עשיר אשר מלא את ידי לכתוב מצבה בשכר ולא אץ לדברו לבא לכבדני, בשלחי
לו את החוברת “נאד של דמעות”, שבו נדפסה גם הכתובת ההיא, כתבתי על גבי
החוברת:</p>
<blockquote>
<p>הִנֵּה פְעֻלָּתִי לְפָנֶיךָ בְּ“נֹאד-דְּמָעוֹת”</p>
<p>וְאַיֵּה שְׂכָרִי אִתְּךָ בְּנֹאד-דְּ“מָעוֹת”?</p>
<p>*</p>
</blockquote>
<blockquote>
<p>בַּעֲלֵי שֵׁמוֹת רַבִּים בֵּינֵינוּ גָרִים</p>
<p>שֶׁאֵינָם דּוֹמִין לִשְׁמוֹתָם, כִּי לַאו שְׁמָא גְרִים,</p>
<p>הֲלֹא תַגִּיד לִי מַה-זֶּה: יֵשׁ אִישׁ אֱמוּנָה אֲשֶׁר לֹא יַעֲקֹב</p>
<p>וּבְפִי כֹל הוּא נִקְרָא יַעֲקֹב,</p>
<p>וְיֵשׁ “מַזֶּּה” אֲשֶׁר אֵינֶנוּ טְמֵא נֶפֶשׁ…</p>
<p>*</p>
</blockquote>
<blockquote>
<p>עִם רֵע נֶאֱמָן</p>
<p>הֱיֵה תָמִים בְּכָל זְמָן,</p>
<p>וּבְכָל עֵת אוֹהֵב הָרֵעַ:</p>
<p>כִּי אִישׁ רֵעֵהוּ רִמָּה</p>
<p>קָשֶׁה הוּא לוֹ מִן רִמָּה</p>
<p>וּבְכָל עֵת אוֹהֵב הָרֵעַ</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/11839">https://benyehuda.org/read/11839</a></div></body>