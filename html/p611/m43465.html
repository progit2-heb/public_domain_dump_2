<h1>עַרְבִּית [נוסח 'כוס קטנה']</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אַט מְצַלְצֵל פַּעֲמוֹן־הָעַרְבִּית.</p>
<p>חֶרֶשׁ עוֹנֶה לוֹ בַּיַּעַר הַהֵד:</p>
<p>תַּחַת הָאֹרֶן רֹאשׁוֹ מְנַדְנֵד</p>
<p>פֶּרַח־הַפַּעֲמוֹנִית.</p>
</blockquote>
<blockquote>
<p>כְּחוֹל־הָעֵינַיִם, נוּגֶה וְחוֹלֵם,</p>
<p>הוּא לֹא יָזוּז בִּשְׁרַב־צָהֲרַיִם;</p>
<p>הוּא מִתְעוֹרֵר עִם רוּחוֹת בֵּין־עַרְבָּיִם</p>
<p>עֵת מְצַלְצֵל פַּעֲמוֹן־הָעַרְבִּית.</p>
</blockquote>
<blockquote>
<p>עוֹד לוֹהֲטִים עַנְנֵי־מַעֲרָב,</p>
<p>אַךְ בַּחֹרְשָׁה צְלִיל־הַכֶּסֶף עוֹבֵר:</p>
<p>תַּם יוֹם־הַקַּיִץ… עֵת לְזַמֵּר</p>
<p>שִׁיר אַגָּדַת־הָעַרְבִּית.</p>
</blockquote>
<blockquote>
<p>קוֹל־פַּעֲמוֹן אֶת הַלַּיְלָה מַכְנִיס.</p>
<p>אֶת הַשָּׁלוֹם לֹא יַפְרִיעַ אָדָם.</p>
<p>חַג לוֹ לַיַּעַר, – וְטֶרֶם נִרְדַּם</p>
<p>הוּא מְזַמֵּר אֶת שִׁירַת־הָעַרְבִּית.</p>
</blockquote>
<p>מוסקבה, תרפ"ג.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43465">https://benyehuda.org/read/43465</a></div></body>