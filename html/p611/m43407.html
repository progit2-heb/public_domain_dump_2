<h1>עַל חוֹף הַנְּיֶמַן</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִמֶּרְחַקִּים, מֵעֵבֶר גְּבוּל, הַמַּיִם</p>
<p>בָּאִים הֲלוֹם, כְּבֵדִים וְזוֹחֲלִים.</p>
<p>הֶעֶצֶב רַב בְּאֵפֶר הַשָּׁמַיִם,</p>
<p>יָגוֹן שָׁקֵט – בְּשֶׁטֶף הַגַּלִּים.</p>
</blockquote>
<blockquote>
<p>דַּרְכָּם – לַיָּם, לְהִשְׁתַּפֵּךְ אֶל שֶׁטַח</p>
<p>גַּלָּיו הָאֵיתָנִים, לְהֵאָבֵד.</p>
<p>דַּרְכִּי אֲנִי – לְאָן?… הֵן שׁוּב עַל־יַד הַפֶּתַח,</p>
<p>בְּאֵין בּוֹ עֹז לִדְפֹּק, לִבִּי עוֹמֵד.</p>
</blockquote>
<blockquote>
<p>לַשָּׁוְא נַפְשִׁי עַל פִּזְמוֹנָהּ חוֹזֶרֶת:</p>
<p>“הַגַּל הַזֶּה עָבַר עַל־יַד בֵּיתוֹ”…</p>
<p>נָמוּךְ קוֹלָהּ; דְּמָמָה בִּשְׁמֵי־עוֹפֶרֶת.</p>
<p>שָׁכַחְתִּי אֶת הַכֹּל, וְגַם אוֹתוֹ.</p>
</blockquote>
<p>קובנה</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43407">https://benyehuda.org/read/43407</a></div></body>