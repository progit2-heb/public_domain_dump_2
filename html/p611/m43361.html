<h1>הַמֵּיתָרִים שָׁרִים</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַמֵּיתָרִים שָׁרִים, קוֹבְלִים…</p>
<p>לִבִּי, מָה אַתָּה חָפֵץ?</p>
<p>יָשָׁן הַפִּזְמוֹן: הַפְּרָחִים נוֹבְלִים,</p>
<p>הַיָּמִים יָעוּפוּ כַּחֵץ…</p>
</blockquote>
<blockquote>
<p>הָאִילָן יָרֹק, עַל כָּל בַּד וּבַד</p>
<p>מְהַבְהֶבֶת שַׁלְהֶבֶת הַנֵּר.</p>
<p>עוֹד מְעַט, וַחֲלוֹם־הַיַּלְדוּת הַנֶּחְמָד</p>
<p>עִם עֲשַׁן הַנֵּרוֹת יִתְפַּזֵּר.</p>
</blockquote>
<blockquote>
<p>וְהַלֵּב טוֹעֵן: הַאִם הוּא אָשֵׁם,</p>
<p>כִּי קוֹבְלִים הַמֵּיתָרִים,</p>
<p>כִּי לְסֵתֶר חֶפְצוֹ אֵין תַּכְלִית, אֵין שֵׁם,</p>
<p>כִּי חַיִּים גַּם הַקְּבָרִים?</p>
</blockquote>
<blockquote>
<p>על קֶבֶר אִמִּי, עַל קֶבֶר יַלְדוּת</p>
<p>דֶּשֶׁא יִצְמַח עִם אָבִיב…</p>
<p>וְהֵם אוֹמְרִים – גַּם עָלַי לָמוּת…</p>
<p>מַה בְּכָךְ, אִילָנִי הֶחָבִיב?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43361">https://benyehuda.org/read/43361</a></div></body>