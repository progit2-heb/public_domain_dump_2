<h1>שָׁלוֹם</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְסוֹף־כָּל־סוֹף הִגִּיעַ</p>
<p>יוֹמִי הַמְאֻשָּׁר:</p>
<p>בֵּינִי וּבֵין הָרָקִיעַ</p>
<p>אֵין שְׁלִישִׁי, אֵין זָר!</p>
</blockquote>
<blockquote>
<p>חַלּוֹן בֵּיתִי פָּתוּחַ</p>
<p>לְאשֶׁר הָעוֹלָם.</p>
<p>יָבוֹא נָא אָחִי הָרוּחַ,</p>
<p>יְחַבְּקֵנִי עוֹד הַפַּעַם!</p>
</blockquote>
<blockquote>
<p>שָׁלוֹם לְהוֹד הַיַּעַר,</p>
<p>הַמְרַנֵּן בַּסַּעַר,</p>
<p>הַמְזַמֵּר לִי חֶרֶשׁ</p>
<p>בַּדִּמְדּוּמִים שִׁיר עֶרֶשׂ!</p>
</blockquote>
<blockquote>
<p>וְאִם לָבוֹא אֵחַרְתִּי,</p>
<p>יִסְלַח נָא אַשְׁמָתִי:</p>
</blockquote>
<blockquote>
<p>כִּי לוֹ לְבַדּוֹ שָׁמַרְתִּי</p>
<p>מֵיטַב אַהֲבָתִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43344">https://benyehuda.org/read/43344</a></div></body>