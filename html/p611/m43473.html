<h1>[וְהָיָה דִמְיוֹנִי לִמְצִיאוּת] [נוסח 'כוס קטנה']</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>וְהָיָה דִמְיוֹנִי לִמְצִיאוּת,</p>
<p>וּבֵינֵינוּ – יַמִּים רוֹעֲשִׁים,</p>
<p>וּבַלַּיְלָה זוֹרְחִים – אֵין מִסְפָּר –</p>
<p>על רֹאשִׁי כוֹכָבִים חֲדָשִׁים.</p>
</blockquote>
<blockquote>
<p>מָה אֹמַר? – כָּךְ הָיָה רְצוֹנִי.</p>
<p>מֵעוֹלָם לֹא נָטַעְתִּי פְּרָחִים,</p>
<p>לֹא גִדַּלְתִּי דָבָר מֵעוֹלָם, –</p>
<p>חוּץ מִכֶּם, חֲלוֹמוֹת נִשְׁכָּחִים!</p>
</blockquote>
<blockquote>
<p>אם שָׁגָה גּוֹרָלִי הַפַּעַם,</p>
<p>וְנָגַעְתִּי בְסוֹד חֲלוֹמִי, –</p>
<p>הַאוֹשִׁיטָה יָדִי לְחַלֵּל,</p>
<p>לְהַחֲרִיב אַגָּדַת עוֹלָמִי?</p>
</blockquote>
<blockquote>
<p>וְכִי מַה בַּפִּתְגָּם הַיָּפֶה:</p>
<p>“אוֹהֲבִים וְאֵינָם נִפְגָשִׁים”?</p>
</blockquote>
<blockquote>
<p>………..</p>
</blockquote>
<blockquote>
<p>– שׁוּב הַלַּיְלָה. וְזֵכֶר צוֹרֵב.</p>
<p>וּבֵינֵינוּ – יַמִּים רוֹעֲשִׁים…</p>
</blockquote>
<p>תל־אביב ל“ג בעמר תרפ”ה.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43473">https://benyehuda.org/read/43473</a></div></body>