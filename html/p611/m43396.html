<h1>שְׁאֵרִית</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>זֶה שֶׁנִּשְׁאַר לִי לְעֵת זִקְנָתִי:</p>
<p>שָׁעָה לִפְנוֹת־עֶרֶב. אוּלַם בֵּית־קָפֶה.</p>
<p>שִׂיחָה מְמֻשֶּׁכֶת, וּבֶן־שִׂיחָתִי –</p>
<p>אֵינֶנּוּ צָעִיר וְאֵינֶנּוּ יָפֶה.</p>
</blockquote>
<blockquote>
<p>רֵיק הָאוּלָם. בִּשְׁבִיל שְׁנֵינוּ בִּלְבַד</p>
<p>כִּנּוֹר וּפְסַנְתֵּר מְנַגְּנִים בַּפִּנָּה.</p>
<p>נִגּוּן בֵּית־מַרְזֵחַ – הוּא חַי עֲדֵי־עַד,</p>
<p>וּמָה רַב הַיָּגוֹן בְּקוֹלוֹת־הַנְּגִינָה!</p>
</blockquote>
<blockquote>
<p>כָּל זֶה הָיָה – בֶּעָבָר, בַּדִּמְיוֹן,</p>
<p>בַּחֲרוּז מְשׁוֹרֵר, בְּתוֹחֶלֶת־כָּזָב…</p>
<p>מִבְּעַד לְחֹל שִׂיחָתֵנוּ – כְּעֵין זִכָּרוֹן:</p>
<p>דְּבַר־מָה הָיָה – וְהָלַךְ – וְלֹא שָׁב.</p>
</blockquote>
<blockquote>
<p>הָבָה נִשְׁתֶּה, וְאֵין צֹרֶךְ לִתְפֹּשֹ</p>
<p>אֶת הַצֵּל הַמַּשְׁלֶה שֶׁפָּרַח בָּאֲוִיר.</p>
<p>יָד נֶעְלֶמֶת תִּמְזֹג אֶל הַכּוֹס</p>
<p>יֵין־זִכְרוֹנוֹת – הוּא מָתוֹק וְקָרִיר.</p>
</blockquote>
<blockquote>
<p>טוֹב לָנוּ שֶׁבֶת. הָעֶרֶב כְּבָר בָּא.</p>
<p>בִּפְנִים – מְנוּחָה, בַּחוּץ – אוֹר־כּוֹכָב.</p>
<p>עוֹד יֶשְׁנָהּ מַנְגִּינָה – קְצָת חֶמְלָה – קְצָת חִבָּה…</p>
<p>טוֹב גַּם בָּעֶרֶב לָשֶׁבֶת יַחְדָּו.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43396">https://benyehuda.org/read/43396</a></div></body>