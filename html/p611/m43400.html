<h1>לְחַיִים</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>צֶבַע עִנְבָּר לַיַּיִן.</p>
<p>אִם כֵּן, נִשְׁתֶּה “לְחַיִּים”.</p>
<p>שׁוּב שְׁנֵינוּ – עַיִן לְעַיִן,</p>
<p>וַאֲנִי כְּבָר בַּת־אַרְבָּעִים.</p>
</blockquote>
<blockquote>
<p>דָּבָר לֹא הָיָה בֵּינֵינוּ,</p>
<p>לַמֶּרְחָק הַדֶּרֶךְ סְלוּלָה;</p>
<p>לָכֵן מְאִירוֹת עֵינֵינוּ,</p>
<p>לָכֵן הַשִּׂיחָה קַלָּה.</p>
</blockquote>
<blockquote>
<p>אִם יֵשׁ בִּרְצוֹנְךָ לִשְׂמֹחַ</p>
<p>לַצֵּל הָעוֹבֵר – תִּשְׂמַח;</p>
<p>אִם יֵשׁ בִּרְצוֹנְךָ לִשְׁכֹּחַ, –</p>
<p>הָרֶגַע יָפֶה אַף כָּךְ…</p>
</blockquote>
<blockquote>
<p>יָפִים הַשִּׁירִים שֶׁהוּשְׁרוּ,</p>
<p>וְקַל מְעוּף הַשָּׁעוֹת.</p>
<p>לְחַיֵּי הַשָּׁנִים שֶׁעָבְרוּ,</p>
<p>לְחַיֵּי הַשָּׁנִים הַבָּאוֹת!</p>
</blockquote>
<p>פריז</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43400">https://benyehuda.org/read/43400</a></div></body>