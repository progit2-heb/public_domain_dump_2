<h1>עַל יַד חַלּוֹנִי</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עַל יַד חַלּוֹנִי הַפָּתוּחַ</p>
<p>אֵשֵׁב שָׁעָה אֲרֻכָּה.</p>
<p>אֶל פָּנַי נוֹשֶׁבֶת הָרוּחַ,</p>
<p>רוּחַ קַלָּה וְרַכָּה,</p>
<p>וְיֵשׁ לָהּ אוֹתוֹ הָרֵיחַ</p>
<p>אֲשֶׁר הָיָה לְפָנִים;</p>
<p>וְרֶשֶׁת כַּסְפּוֹ הַיָּרֵחַ</p>
<p>פּוֹרֵשׂ עַל־פְּנֵי הַגַּנִּים.</p>
</blockquote>
<blockquote>
<p>הַכֹּל לִי יָדוּעַ: רָאִיתִי</p>
<p>לֵילוֹת רַבִּים וְשׁוֹנִים,</p>
<p>חָלַמְתִּי וְאַף בָּכִיתִי, –</p>
<p>אַךְ כָּל זֶה הָיָה לְפָנִים.</p>
<p>לִבִּי, מַה תִּרְצֶה לִשְׁמֹעַ</p>
<p>בְּתוֹךְ הַדְּמָמָה הַדַּקָּה?</p>
<p>מַה לֹּא תִּמְצָא מַרְגּוֹעַ?</p>
<p>לְמָה אֲנִי מְחַכָּה?..</p>
</blockquote>
<blockquote>
<p>בֵּין עָלִים מְאַוֶּשֶׁת הָרוּחַ,</p>
<p>טָס וְעוֹבֵר הַזְּמָן…</p>
<p>יָדַעְתִּי כִּי לֹא תָּנוּחַ,</p>
<p>לִבִּי הַנֶּאֱמָן!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43358">https://benyehuda.org/read/43358</a></div></body>