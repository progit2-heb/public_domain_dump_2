<h1>[הַיּוֹם הַשֶּׁמֶשׁ כֹּה צְנוּעָה] [נוסח 'כוס קטנה']</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַיּוֹם הַשֶּׁמֶשׁ כֹּה צְנוּעָה, –</p>
<p>רַק בִּגְנֵבָה תָצִיץ;</p>
<p>מַחֲרִישׁ הַיַּעַר, אֵין תְּנוּעָה;</p>
<p>נִרְדַּם כָּל צִיץ,</p>
<p>נִכְלָם כָּל פֶּרַח וְעָצֵב,</p>
<p>נִשְׁקַע בְּהִרְהוּרָיו…</p>
<p>וְעַל־כָּרְחוֹ חוֹזֵר הַלֵּב</p>
<p>אֶל יִסּוּרָיו.</p>
<p>מֵאָז הַבֹּקֶר עַל הַיְקוּם</p>
<p>יָרַד וִילוֹן</p>
<p>שֶׁל עֲיֵפוּת וְשִׁעֲמוּם,</p>
<p>כֹּה דַק וְכֹה עָגוּם…</p>
<p>וּמַשֶּׁהוּ הַלֵּב לוֹחֵץ:</p>
<p>אֵין עוֹד תְּשׁוּבָה,</p>
<p>לְכָל יְמֵי־הַחַג יֵשׁ קֵץ, –</p>
<p>הוּא מְמַשְׁמֵשׁ וּבָא…</p>
</blockquote>
<p>מוסקבה, תרפ"ג.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43466">https://benyehuda.org/read/43466</a></div></body>