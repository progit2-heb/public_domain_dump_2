<h1>עוֹד בַּיּוֹם אֲנִי חוֹלֶמֶת</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עוֹד בַּיּוֹם אֲנִי חוֹלֶמֶת,</p>
<p>וּבַלַּיְלָה עֵר לִבִּי;</p>
<p>עֵת אָשִׁיר, נַפְשִׁי דּוֹמֶמֶת,</p>
<p>עֶת אֶדֹּם – שִׁיר־פֶלֶא בִּי.</p>
</blockquote>
<blockquote>
<p>מֵהַיּוֹם שֶׁבּוֹ שָׁמַעְתִּי</p>
<p>קוֹל מֵעֵבֶר לַחַיִּים,</p>
<p>לוֹ נִכְנַעְתִּי, לוֹ נִשְׁבַּעְתִּי,</p>
<p>וְחַיַּי – חֲזוֹן פְּלָאִים.</p>
</blockquote>
<blockquote>
<p>אִם קָשֶׁה עֲמַל הַדֶּרֶךְ, –</p>
<p>אשֶׁר רַב וּמְרוֹמֵם</p>
<p>לִי נִתַּן: לִכְרֹעַ בֶּרֶךְ</p>
<p>לִפְנֵי אֵל שֶׁאֵין לוֹ שֵׁם.</p>
</blockquote>
<blockquote>
<p>וְלִבִּי שָׁבוּי לַפֶּלֶא,</p>
<p>וְשִׁירִי – רַק לַדְּמָמָה.</p>
<p>מִי כָּמוֹנִי מִבְּנֵי־חֶלֶד</p>
<p>מְאֻשָּׁר עַל אֲדָמָה?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43378">https://benyehuda.org/read/43378</a></div></body>