<h1>רַד הַיּוֹם</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רַד הַיּוֹם וְנָם הָרוּחַ הַחָפְשִׁי.</p>
<p>מַה שָּׁקֵט הַלַּיְלָה, מַה שְּׁקֵטָה נַפְשִׁי!</p>
<p>הָעוֹלָם כֻּלּוֹ טוֹבֵע בַּדְּמָמָה,</p>
<p>אֶל לִבִּי דּוֹבֵב שַׁלְוָה וְנֶחָמָה.</p>
</blockquote>
<blockquote>
<p>מָה רָחָב הוּא, מֶה עָמֹק עוֹלַם הַלֵּיל!</p>
<p>לֵב יָחִיד בַּיָּם הַזֶּה צוֹלֵל,</p>
<p>וְתוֹעוֹת עַל־פְּנֵי הָאָרֶץ כָּל הַמַּחְשָׁבוֹת,</p>
<p>נִשְׁלָחוֹת בְּרָכוֹת וּמִתְקַבְּלוֹת תְּשׁוּבוֹת.</p>
</blockquote>
<blockquote>
<p>מַה שֶּׁמֵּת בִּשְׁאוֹן הַיּוֹם – הַכֹּל</p>
<p>לֵיל־הַשֶּׁקֶט מְחַיֶּה בְּחַסְדּוֹ הַגָּדוֹל,</p>
<p>וּמֵעֹמֶק מִסְתּוֹרִין בַּהֲדָרָהּ וּבְאוֹרָהּ</p>
<p>נִשְׁמַת כָּל חַי עוֹלָה, קְדוֹשָׁה וּטְהוֹרָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43337">https://benyehuda.org/read/43337</a></div></body>