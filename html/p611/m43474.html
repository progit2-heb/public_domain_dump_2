<h1>[לִפְנֵי בֵיתִי עוֹבְרִים גְּמַלִּים] [נוסח 'כוס קטנה']</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לִפְנֵי בֵיתִי עוֹבְרִים גְּמַלִּים</p>
<p>בַּבֹּקֶר, בָּעֶרֶב, בַּיּוֹם…</p>
<p>חַיֵּי אָדָם – עֲמַל נְמָלִים,</p>
<p>חַיֵּי כָּל לֵבָב – חֲלוֹם.</p>
</blockquote>
<blockquote>
<p>בִּשְׁקוֹעַ הַשֶּׁמֶשׁ עַל יוֹם עֲבוֹדָה,</p>
<p>כּוֹכְבֵי זִכְרוֹנוֹת עוֹלִים –</p>
<p>לְהַשְׁקִיט כָּל נֶפֶשׁ גַּלְמוּדָה</p>
<p>לְאַחֵד לְבָבוֹת נִבְדָּלִים.</p>
</blockquote>
<blockquote>
<p>זָכוֹר אֶזְכָּרְךָ, וְלֹא אַאֲמִין,</p>
<p>כִּי זָר לִי אַתָּה וְנִבְדָּל…</p>
<p>אוּלָם – מָתַי תּוּכַל לְהָבִין</p>
<p>אֶת הַחֵן שֶׁבְּרֹאשׁ גָּמָל?</p>
</blockquote>
<p>תל־אביב, תשרי, תרפ"ו.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43474">https://benyehuda.org/read/43474</a></div></body>