<h1>לִי נִשְׁאֵר חֲלִיל הַשִּׁיר</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לִי נִשְׁאַר חֲלִיל הַשִּׁיר</p>
<p>הַנֶּחְמָד, הַקָּטָן;</p>
<p>הוּא בּוֹכֶה בִּימוֹת־סַגְרִיר</p>
<p>עַל הַכָּר, עַל הַגָּן,</p>
<p>וְעָגוּם, אָבֵל הַצְּלִיל,</p>
<p>כִּי לִבִּי נִתְרוֹקֵן</p>
<p>מִן הַכְּאֵב וּמִן הַגִּיל,</p>
<p>כִּי לִבִּי הוּא זָקֵן.</p>
</blockquote>
<blockquote>
<p>לְאַרְבַּע רוּחוֹת פָּרְחוּ</p>
<p>הֲזָיוֹת נְעוּרָיו;</p>
<p>נִמְלְטוּ וְנִשְׁכְּחוּ</p>
<p>גַּם שִׁירָיו, גַּם שִׁירָיו!</p>
<p>יְתוֹמִים וַאֲבֵלִים</p>
<p>הֵם תּוֹעִים בָּעוֹלָם,</p>
<p>בִּלְבָבוֹת אֲחֵרִים</p>
<p>מְבַקְשִׁים מִפְלָטָם…</p>
</blockquote>
<blockquote>
<p>הָהּ, שִׁמְעוּ לְקוֹל חָלִיל</p>
<p>הַבּוֹכֶה עַל הַלֵּב</p>
<p>שֶׁנּוֹתַר לוֹ רַק הַצְּלִיל</p>
<p>הַיָּתוֹם, הֶעָצֵב!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43374">https://benyehuda.org/read/43374</a></div></body>