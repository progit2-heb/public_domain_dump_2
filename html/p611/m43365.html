<h1>אֶת מִכְתָּבִי כָּתַבְתִּי</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אֶת מִכְתָּבִי כָּתַבְתִּי</p>
<p>אֶמֶשׁ, לְאוֹר הַמְּנוֹרָה.</p>
<p>שׁוּב פַּעַם הִתְאַהַבְתִּי</p>
<p>בִּימֵי אַחֲרִית הָאוֹרָה,</p>
<p>אֵלֶּה יְמֵי־הַתְּכֵלֶת,</p>
<p>הָעוֹלִים בְּזִכְרוֹנִי</p>
<p>כִּפְנִינֵי דְמָעוֹת, כְּשַׁלְשֶׁלֶת</p>
<p>עֲלֵי זָהָב וְשָׁנִי…</p>
</blockquote>
<blockquote>
<p>עָבַר הַלַּיְלָה, וְקַמְתִּי.</p>
<p>הַבֹּקֶר כֵּהֶה־אָפוֹר…</p>
<p>אַיֵּה הַזִּיו שֶׁעָלָיו חָלַמְתִּי?</p>
<p>אַף לֹבֶן הַשֶּׁלֶג עָכוּר!</p>
<p>בֵּין עֵצִים חֲשׂוּפִים – אֶת עָלֶיהָ</p>
<p>שָׁמְרָה תִּרְזָה בּוֹדֵדָה;</p>
<p>אַךְ מַה לָּהּ? – זְהַב עֲדָיֶיהָ</p>
<p>הָפַךְ כֻּלּוֹ חֲלוּדָה!</p>
</blockquote>
<blockquote>
<p>וַאֲנִי בַּכֹּל מִסְתַּכֶּלֶת</p>
<p>וְנוֹזֶפֶת בִּלְבָבִי:</p>
<p>לַשָּׁוְא הוּא חֲלוֹם־הַתְּכֵלֶת,</p>
<p>לַשָּׁוְא גַם מִכְתָּבִי!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43365">https://benyehuda.org/read/43365</a></div></body>