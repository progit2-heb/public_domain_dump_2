<h1>הֲבִינוֹתִי וְלֹא אֶתְלוֹנֵן</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֲבִינוֹתִי וְלֹא אֶתְלוֹנֵן:</p>
<p>בּוֹא יָבוֹאוּ יְמֵי־הַקֹּר.</p>
<p>הָאֲוִיר הוֹלֵךְ וְצוֹנֵן,</p>
<p>הוֹלֵךְ וְחִוֵּר הָאוֹר.</p>
</blockquote>
<blockquote>
<p>קוּרֵי־כֶּסֶף צָפִים בָּאֲוִיר,</p>
<p>וְהַשַּׁחַק עֲלֵי רֹאשִׁי</p>
<p>נִהְיֶה שָׁקֵט וּבָהִיר</p>
<p>וְרֵיק כַּחֲלַל נַפְשִׁי.</p>
</blockquote>
<blockquote>
<p>הָעֵצִים נִכְנָעִים, מְחַכִּים</p>
<p>לִשְׁעַת הַגְּזֵרָה… וּכְבָר</p>
<p>נִדְמֶה, כִּי בַּמֶּרְחַקִּים</p>
<p>נִשְׁמַעַת תְּרוּעַת שׁוֹפָר.</p>
</blockquote>
<blockquote>
<p>וּבַבֹּקֶר נוֹשְׁבִים בְּצִנָּה</p>
<p>אֶל פָּנַי מֶרְחֲבֵי הַדְּרוֹר,</p>
<p>וְלִבִּי הוֹלֵם וְנִכְנָע:</p>
<p>בּוֹא יָבוֹאוּ יְמֵי־הַקֹּר!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43364">https://benyehuda.org/read/43364</a></div></body>