<h1>[קָשֶׁה לִחְיוֹת בְּעוֹלָמִי]</h1>
אלישבע
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>קָשֶׁה לִחְיוֹת בְּעוֹלָמִי –</p>
<p>עוֹלָם אַחֵר אֵינִי יוֹדַעַת.</p>
<p>הַיּוֹם בָּהִיר, וְתַם יוֹמִי</p>
<p>עִם מוֹת הַשֶּׁמֶשׁ הַשּׁוֹקַעַת.</p>
</blockquote>
<blockquote>
<p>מָה אֲיַחֵל מִשְּׁחוֹר הַלֵּיל?</p>
<p>גַּם חֲלוֹמוֹת גֹּוְעִים עִם שַׁחַר…</p>
<p>וּפֶרַח קָט יָקָר לַלֵּב</p>
<p>מִכָּל רִקְמַת דִּמְיוֹן נִשְׁכַּחַת.</p>
</blockquote>
<blockquote>
<p>לא שָׁם, מֵעֵבֶר גְּבוּל הַיּוֹם,</p>
<p>אֶמְצָא פִּתְרוֹן חִידַת הַנֶּפֶשׁ;</p>
<p>פֹּה בְּחֶבְלֵי הַכִּלָּיוֹן</p>
<p>פְּנִינַת אֱמֶת צְפוּנָה בָרֶפֶשׁ.</p>
</blockquote>
<blockquote>
<p>דַרְכִּי סְלוּלָה בַּאֲבַק חֻלִּין,</p>
<p>וְשֶׁמֶשׁ־עַד עָלַי זוֹרַחַת.</p>
<p>לֹא אֶמָּלֵט מִכְּאֵב וָפַחַד,</p>
<p>וְלֹא אֶבְגוֹד בְּגוֹרָלִי.</p>
</blockquote>
<p>מוסקבה, תרפ"ג.</p>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/43470">https://benyehuda.org/read/43470</a></div></body>