<h1>הַסּוֹד</h1>
אלתר לוין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רַעֲנָנָה כָאָבִיב, כַּחַיִּים, כַּטֶּבַע,</p>
<p>בַּאֲבִיב עֲלוּמַיִךְ רָאִיתִי אוֹתָכָה:</p>
<p>שָׁם תַּחַת שְׁמֵי תְכֵלֶת, בַּכֶּרֶם הַהוּא–</p>
<p>וְתֵבֵל וּמְלֹאָהּ אָז נַפְשִׁי שָׁכָחָה!..
מְאִירָה כַשֶּׁמֶש, כְּעֵין-פָּז צוֹהֵלָה,</p>
<p>שָׁם בֵּין הַבְּרוֹשִׁים גִּלִּית לִי הַסּוֹד:</p>
<p>וַיִּשְׁמַע הַשָּׁקֵד, וַיִּשְׁמַע הַזַּיִת</p>
<p>וְגַם אָנֹכִי שָׁמַעְתִּי וַאֲהַבְתִּיךְ לִמְאֹד!..
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3845">https://benyehuda.org/read/3845</a></div></body>