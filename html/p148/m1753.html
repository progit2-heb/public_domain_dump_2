<h1>זִקְנֵי הַנֶּגֶב</h1>
אלתר לוין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>לֵיל הַסַּעַר. בֶּן עֲזַזְמָה<a class="footnote" href="#fn:1" id="fnref:1" title="see footnote"><sup>1</sup></a></p>
<p>מִתְמוֹדֵד גּוֹסֵס שָׁם בַּגָּיְא;</p>
<p>“דָּמִי שׁוֹתֵת, חַי גּוֹאֲלִי!”</p>
<p>יִזְעַק חָמָס בֶּן עֲזַזְמָה.
חַי גּוֹאֲלִי: הַמִּדְבָּרָה</p>
<p>פָּנָיו יָשִׂים יַשִׁיגֶנּוּ;</p>
<p>מִן מִזְבֵּחַ, מִן הַקַּעְבָּה<a class="footnote" href="#fn:2" id="fnref:2" title="see footnote"><sup>2</sup></a></p>
<p>מִקֶּבֶר נָבִיא בַּמֶּדִינָה<a class="footnote" href="#fn:3" id="fnref:3" title="see footnote"><sup>3</sup></a> –
יִקָּחֵהוּ! וְאִם גַּם אַלְפֵי</p>
<p>הַפָּרָשִׁים כִּי יָגֵנּוּ</p>
<p>עַל רוֹצֵחַ – יִקָּחֵהוּ!</p>
<p>נָקָם יִקָּח שִבְעָתָיִם!
וְהָיָה כִי יסֹבּוּ עָלָיו</p>
<p>עַל גּואֲלִי בְּנֵי רַשְׁדִּיֶּה <a class="footnote" href="#fn:4" id="fnref:4" title="see footnote"><sup>4</sup></a>:</p>
<p>"סֹב לְךָ מֵאָחִינוּ סָלֶם</p>
<p>“נָקִי הוּא לֹא רָצַח נָפֶשׁ”.
כִּי יֹאמְרוּ כָּכָה בְנֵי רַשְׁדִּיֶּה</p>
<p>אֶל גּוֹאֲלִי אָחִי קַדְרִי:</p>
<p>אָחִי, אָחִי, אַל תַּאֲמִינָה,</p>
<p>דָּמִי תִדְרשׁ מֵרַשְׁדִּיֶּה!
וְאִם לִפְנֵיהֶם תֵּלֵךְ אַטְוָה<a class="footnote" href="#fn:5" id="fnref:5" title="see footnote"><sup>5</sup></a></p>
<p>וְאִם יַצִּיעוּ בַקָּשָׁתָם</p>
<p>וְאִם יָאִיצוּ בְנֵי רַשְׁדִיֶּה–</p>
<p>אַל תְּקַבֵּל אֶתְנַן טִיבֶּה<a class="footnote" href="#fn:6" id="fnref:6" title="see footnote"><sup>6</sup></a>;
וְאִם יָשִׂימוּ לְךָ מוּעָקָה,</p>
<p>אָחִי, אַל תֵּעָתֵר לָמוֹ:</p>
<p>לֶךְ לְךָ אֶל זִקְנֵי נֶגֶב,</p>
<p>דָּרשׁ תִּדְרשׁ חֹק הַזְּקֵנִים!
חֹק הַזְּקֵנִים, בְּרוּכֵי אַלְלָה,</p>
<p>יוֹשְׁבֵי צִיָּה וְהַנּגֶּ’בּ<a class="footnote" href="#fn:7" id="fnref:7" title="see footnote"><sup>7</sup></a>,</p>
<p>חֹק, מַסֹּרֶת וּמוֹרֶשֶׁת</p>
<p>דּוֹר הַנָּבִיא, הַכַּלִיפִים<a class="footnote" href="#fn:8" id="fnref:8" title="see footnote"><sup>8</sup></a>:
כָּל דָּם וְדָם אֲשֶׁר לֹא נִמְצָא</p>
<p>שֹׁפְכוֹ, וְעַל אַחַד הַגְּבָרִים</p>
<p>נָפַל חֲשַׁד הַדָּם הַשָּׁפוּךְ–</p>
<p>אֶל זִקְנֵי נֶגֶב הוֹבִילֶנּוּ.
דָּמִי, דָּמִי, דְּמֵי הַשֵּׁבֶט,</p>
<p>דָּמִי, אָבִי הִנְחִילַנִי</p>
<p>נְקֹם לִי, אָחִי! אֵין תַּשְׁלוּמִים</p>
<p>לִדְמֵי נֶפֶשׁ בֶּן עֲרָבִי!
אָז מִשּׁבֶט זֶה תִבְחָרוּ</p>
<p>שֵׁיכִים<a class="footnote" href="#fn:9" id="fnref:9" title="see footnote"><sup>9</sup></a> קְדוֹשִׁים מִסְפָּר שְׁלֹשָה</p>
<p>וּמִשּׁבֶט שֵׁנִי תִקְחוּ</p>
<p>בַּעֲלֵי תוֹרָה שְׁנֵי עוּלֶמַה<a class="footnote" href="#fn:10" id="fnref:10" title="see footnote"><sup>10</sup></a>.
כִּי לֹא לָנוּ מִשְׁפַּט דָּמִים,</p>
<p>דִּין הַנְּפָשׁוֹת לָעֶלְיוֹנִים:</p>
<p>דִּין הַבַּשְׁעָה<a class="footnote" href="#fn:11" id="fnref:11" title="see footnote"><sup>11</sup></a> ! דִּין לַחֲסֶה<a class="footnote" href="#fn:12" id="fnref:12" title="see footnote"><sup>12</sup></a> !</p>
<p>דִּין הַנָקָם לְשֵׁיכִים קְדוֹשִׁים!
וְאֶת הֶחָשׁוּד יִקְּחו אִתָּם</p>
<p>חֲמִשָּה אֵלֶּה יוֹדְעֵי דָבָר</p>
<p>וְעַל גַּב הַגִּ’ינִים, חֲמַם-אֶל-רִיח<a class="footnote" href="#fn:13" id="fnref:13" title="see footnote"><sup>13</sup></a>,</p>
<p>יִפְנוּ כֻלָּם הַמִּדְבָּרָה.
שָׁם בַּמִּדְבָּר יֶשְׁנוֹ שֵׁבֶט</p>
<p>שָׁלֵו יִשְׁכֹּן תּוֹך בְּיוּתְּ שַׁעַר;</p>
<p>תּוֹךְ הַכֶמֶה<a class="footnote" href="#fn:14" id="fnref:14" title="see footnote"><sup>14</sup></a>, יְרִיעוֹת עִזּים</p>
<p>יוֹשֵב קָדוֹשׁ שֵׁיךְ בַּקְּדוֹשִׁים.
יוֹשֵב קָדוֹש שֵׁיך הַשּׁיכִים,</p>
<p>עָטוּף כֻּלוֹ בָּעַבַּיָּה<a class="footnote" href="#fn:15" id="fnref:15" title="see footnote"><sup>15</sup></a>.</p>
<p>זְקָנוֹ פֶרֶא; פַּרְעוֹת רֹאשׁוֹ</p>
<p>יֹרְדִים, יֹרְדִים עַל כְּתֵפָים.
עֵינָיו דּוֹלְקוֹת, בְּרַק לְשִׁנָיו,</p>
<p>עָשָן עוֹלֶה מִמִּקְטַרְתּוֹ;</p>
<p>קָנֶה אָרְכּוֹ אַמָּתַיִם</p>
<p>צָמוּד אֶל מִקְטֶרֶת קְטַנָּה.
קֶסֶת סוֹפְרִים, חֶרֶב חַדָּה</p>
<p>תְּלוּיָה, תְּלוּיָה לוֹ בַמֵּזַח;</p>
<p>בֵּין אֶצְבְּעוֹתָיו חֲרוּז עִנְבָּרִים</p>
<p>סוֹבֵב, סוֹבֵב כַּך חָלִילָה.
בְּרֹאשׁוֹ יִצְנֹף צִיץ הַיָּרֹק,</p>
<p>אוֹת לְקָדוֹשׁ עוֹלֶה רֶגֶל,</p>
<p>מִשְטַתֵּחַ שָׁנָה, שָׁנָה,</p>
<p>עַל הַקֶּבֶר שֶׁל הַנָּבִיא.
יוֹשֵׁב קָדוֹשׁ שֵׁיךְ הַשּׁיכִים</p>
<p>בִּאָהֳלֵי קֵדָר, בָּעֲרָבָה:</p>
<p>דָּן דִּין עֶלְיוֹן וְהַכַּלִיפִים,</p>
<p>נוֹקֵם נִקְמַת דַּם הַשּׁפוּךְ.
אָחִי, קַדְרִי, גּוֹאֵל דָּמִי,</p>
<p>אִם יָאִיצוּ בְנֵי רַשְׁדִּיֶּה:</p>
<p>הוֹבֵל תּוֹבִיל רוֹצְחִי שָׁמָּה</p>
<p>אֶל שָׁרִיף<a class="footnote" href="#fn:16" id="fnref:16" title="see footnote"><sup>16</sup></a> מִזִּקְנֵי נֶגֶב.
וְעֵת יִתְקַדֵּשׁ גַּם יִטָּהֵר,</p>
<p>יִקַח הַשּׁרִיף אַל סָעִיד</p>
<p>שְׁפוּדֵי בַרְזֶל, שְׂרוּפֵי לַהַב,</p>
<p>עַתָּה מִן הָאָח נִלְקָחוּ.
וְהֵעִיד לְעֵינֵי כָל הַזְּקֵנִים</p>
<p>וּבִפְנֵיהֶם פְּעָמִים שֶׁבַע</p>
<p>יַחֲזֹר עַל צ’וּרַתְּ הַקּוּרַאן<a class="footnote" href="#fn:17" id="fnref:17" title="see footnote"><sup>17</sup></a>,</p>
<p>וְנִגַּש לִשְׁאֹל פִּי הַנָבִיא.
רְעָמוֹת פְּנֵי הַשּׁיךְ יִלְבָּשׁוּ,</p>
<p>יָקוּם, יַעֲמוֹד מְלֹא קוֹמָתוֹ</p>
<p>וּבִימִינוֹ שְׁפוּדִים צוֹרְבִים–</p>
<p>בִּפְני כָּל הָעֵדָה יִקְרָא.
"בִּשם<a class="footnote" href="#fn:18" id="fnref:18" title="see footnote"><sup>18</sup></a> אַלְלָה רַחוּם, רַחְמָן,</p>
<p>"בִּשֶׂם מֻחַמַּד נְבִיאֵנוּ</p>
<p>"וְכָכָה, לְהַבְדִּיל, בְּשֵׁם הָרוּחוֹת</p>
<p>"בִּשֶׁם לַיְלָה<a class="footnote" href="#fn:19" id="fnref:19" title="see footnote"><sup>19</sup></a> הִשְׁבַּעְתִּיךָ!
"גַּלֵּה לּבְּךָ לִי יַ-סָלֶם!</p>
<p>"הּכּוֹן עַצְמְךָ לִפְנֵי אַלְלָה:</p>
<p>"אִם לְפָנֶיךָ בְּנוֹת הָעֵדֶן</p>
<p>"אוֹ הַתֹּפֶת אֵשׁ גַּ’הַנַּם<a class="footnote" href="#fn:20" id="fnref:20" title="see footnote"><sup>20</sup></a> !
"אִם הֵנַפְתָּ בְּרַק חַרְבֶּךָ</p>
<p>"לַגַּ’הַד<a class="footnote" href="#fn:21" id="fnref:21" title="see footnote"><sup>21</sup></a> אָז לְךָ הָעֵדֶן</p>
<p>"וְאִם בָּהּ שָׁפַכְתָּ דְמֵי נְקִיִּם</p>
<p>"שְׁאוֹל, אֲבַדּוֹן יְהֵא חֶלְקֶךָ!
"גַּלֵּה, גַּלֵּה לִי יַ-רָגֶל<a class="footnote" href="#fn:22" id="fnref:22" title="see footnote"><sup>22</sup></a>,</p>
<p>"גַּלֵּה לִבְּךָ לִי יַ-סָלֶם!</p>
<p>"אִם לִי יָקְרָה נֶפֶש מֻשְׂלֶם<a class="footnote" href="#fn:23" id="fnref:23" title="see footnote"><sup>23</sup></a></p>
<p>“כִּפְלַיִם יָקְרוּ דְמֵי נְקִיִּם!”
וְשׁוֹפֵךְ דָּמִי, רֹצְחִי סָלֶם,</p>
<p>אָז, יָדַעְתִּי, יְשַׁקֵּרָה</p>
<p>וְלָקַח אָז הַשּׁיךְ אַלְסָעִיד</p>
<p>אֶת הַשְׁפוּדִין הַבּוֹעֲרִים–
וְנָגַע בְּמוֹ בִּלְשׁוֹן סָלֶם…</p>
<p>יִדְּמוּ אָז כָּל בְּנֵי הָאֹהֶל,</p>
<p>פְּנֵי אַלְסָעִיד כִּי יֶחְוָרוּ</p>
<p>וּפְנֵי מָוֶת לִפְנֵי סָלֶם…
לְרַאֲוָה הִצִּיג אוֹתוֹ אַלְלָה:</p>
<p>לְשׁוֹנוֹ נִכְוָה, נִכְוָה כֻלָּהּ!..</p>
<p>נוֹדַע קְלוֹנוֹ, גַּם חַטָּאתוֹ</p>
<p>בְּכָל מֶרְחֲבֵי הָעֲרָבָה!
אִלְמָלֵא שָׁפַךְ דְּמֵי נְקִיִּם</p>
<p>הָיָה מֵשִׂים שַׂר גַּבְרִיאֵל</p>
<p>פִּסַּת כְּפוֹר מֵעַל לְשׁוֹנוֹ</p>
<p>לְמַעַן צַדִּיק לֹא יִכָּוֶה!
אָז הַקְּלָלָה תֵצֵא חֹצֵץ,</p>
<p>תִּפְרֹץ חִישׁ מִפִּי הָעֵדָה:</p>
<p>אַתָּה, אַתָּה שׁוֹפֵךְ דָּמִים</p>
<p>יִנְקֹם אַלְלָה בְךְ יסלם!
אַחַר יָקוּם שֵׁיךְ הַזְּקֵנים</p>
<p>יִקְרָא בִּפְנֵי כָּל הָעֵדָה:</p>
<p>"אֵפוֹא, אֵפוֹא גוֹאֵל דָּמִים?</p>
<p>יָקוּם, יִנְקם דְּמַי הַנִרְצָח!"
הֵא לְךָ אָחִי אֶת הַחֶרֶב</p>
<p>הַמְּלֻטָּשָה, הַנּוֹקֶמֶת</p>
<p>וּלְעֵינֵי כָל הַזְּקֵנִים</p>
<p>נָקָם קַח מִבֶּן רַשְׁדִּיֶּה!
בָּרוּךְ יִהְיֶה כָל הַנּוֹקֵם!</p>
<p>אָרוּר יִהְיה כָל סוֹלֵחַ!</p>
<p>לֹא כַמַּים יִשְׁפֹּך סָלֶם</p>
<p>דַּם בֶּן שֵׁבֶט, בֶּן עֲזַזְמָה!
</p>
</blockquote>
<div class="footnotes">
<hr/>
<ol>
<li id="fn:1">
<p>עַזַזְמָה: שבט משבטי הערבים. <a class="reversefootnote" href="#fnref:1" title="return to body"> ↩</a></p>
</li>
<li id="fn:2">
<p>הַקַּעְבָּה: בנין קטן מרובע הנמצא בתוך המסגד הגדול שבמכה ששם האבן השחורה הקדושה להערבים מימות קדומים. המחמדים פונים בתפלתם מול הקעבה. <a class="reversefootnote" href="#fnref:2" title="return to body"> ↩</a></p>
</li>
<li id="fn:3">
<p>מֶדִינָה: עיר קדושה בערב, בחבל החיג'ז. עיר קבורת מחמד, על קברו עומד מסגד נהדר ומפאר. <a class="reversefootnote" href="#fnref:3" title="return to body"> ↩</a></p>
</li>
<li id="fn:4">
<p>רַשְׁדִיֶּה: שבט משבטי הערבים. <a class="reversefootnote" href="#fnref:4" title="return to body"> ↩</a></p>
</li>
<li id="fn:5">
<p>אַטְוָה: הצעה של תשלומי דם הנרצח. <a class="reversefootnote" href="#fnref:5" title="return to body"> ↩</a></p>
</li>
<li id="fn:6">
<p>טִבֶּה: הטבה, כפר דם. <a class="reversefootnote" href="#fnref:6" title="return to body"> ↩</a></p>
</li>
<li id="fn:7">
<p>נִגֶ'בְּ: הנגב, הדרום. <a class="reversefootnote" href="#fnref:7" title="return to body"> ↩</a></p>
</li>
<li id="fn:8">
<p>הַכַּלִיפִים: תאר מלכי האשלם שלידם נמסר הכח הרוחני והחמרי של השלטון. הכליפים העקריים הם: א. הכליפות המזרחית שנוסדה במכה ע“י אבו־בקר ונעתקה לבגדד ע”י האבסידים (632–1258); ב. הכליפות הקורדובית שנוסדה בקורדובה ע“י אבדרמה (756–1031); ג. הכליפות המצרית שנוסדה ע”י הכליפים לבית הפטימים (909–1171); הכליפות של התרבות האשלמית הגיעה למרום פריחתה בבגדד. <a class="reversefootnote" href="#fnref:8" title="return to body"> ↩</a></p>
</li>
<li id="fn:9">
<p>שֵׁיךְ: ראש המטה. חכם, קדוש. <a class="reversefootnote" href="#fnref:9" title="return to body"> ↩</a></p>
</li>
<li id="fn:10">
<p>עֻלֶמַה: תלמידי חכמים, יודעי דת ודין. <a class="reversefootnote" href="#fnref:10" title="return to body"> ↩</a></p>
</li>
<li id="fn:11">
<p>בַּשְׁעָה: גלוי הרוצח ע"י השפודים הבוערים ששיך קדוש בערב נוגע בם בלשון החשוד. בשעה: כלמה, הלבנת פנים, ראוה. <a class="reversefootnote" href="#fnref:11" title="return to body"> ↩</a></p>
</li>
<li id="fn:12">
<p>לַחֲסֶה: לקק. החשוד מלקק בלשונו את השפודים הבוערים. שם נרדף לבשעה. <a class="reversefootnote" href="#fnref:12" title="return to body"> ↩</a></p>
</li>
<li id="fn:13">
<p>הַגִּ'ין: בכרה קלה, גמלית המדבר, נאקה. נקראת גם חמם־אל־ריח", כלומר: יונת הרוח, על שם מרוצתה ותעופתה כיונה. <a class="reversefootnote" href="#fnref:13" title="return to body"> ↩</a></p>
</li>
<li id="fn:14">
<p>בְּיוּתְּ שַׁעַר, כֶמֶה: בתי שער, אהלי יריעות עזים. <a class="reversefootnote" href="#fnref:14" title="return to body"> ↩</a></p>
</li>
<li id="fn:15">
<p>עַבַּיָּה אוֹ עַבַּה: אדרת משמשת לערבי כבגד חצוני, היא בגדו בקיץ ובחורף שאינה יורדה מכתפיו עולמית. משמשת גם לשמיכה כי בה הוא מתעטף בלילה. אולי זהו “העבוט” שבתורה “השב תשב לו את העבוט בבא השמש ושכב בשמלתו”. <a class="reversefootnote" href="#fnref:15" title="return to body"> ↩</a></p>
</li>
<li id="fn:16">
<p>שָׁרִיף: עליון, קדוש. <a class="reversefootnote" href="#fnref:16" title="return to body"> ↩</a></p>
</li>
<li id="fn:17">
<p>צ‘וּרַתְּ הַקּוּרַן: צ’ורה: פרק בקורן. האלקוראן הוא כתב הקודש של האשלם שלפי המסרת נתן משמים למחמד בידי מלאך גבריאל. בו יש מאה וארבעה פרקים וכל פרק מורכב מפסוקים. הוא
היסוד של התרבות האשלמית. <a class="reversefootnote" href="#fnref:17" title="return to body"> ↩</a></p>
</li>
<li id="fn:18">
<p>בִּשֶׂם אַלְלָה: בשם אלהים. <a class="reversefootnote" href="#fnref:18" title="return to body"> ↩</a></p>
</li>
<li id="fn:19">
<p>לַיְלָה: לילית, שדה. <a class="reversefootnote" href="#fnref:19" title="return to body"> ↩</a></p>
</li>
<li id="fn:20">
<p>גַּ'הַנָּם: גיהנם, תפתה. <a class="reversefootnote" href="#fnref:20" title="return to body"> ↩</a></p>
</li>
<li id="fn:21">
<p>גַ'הַד: מלחמת הקודש למחמדים. מלחמת מצוה להצלת הדת ולהפצתה. <a class="reversefootnote" href="#fnref:21" title="return to body"> ↩</a></p>
</li>
<li id="fn:22">
<p>יַ־רַגֶּל: בן אדם. “י” משמש “ה” הידיעה. <a class="reversefootnote" href="#fnref:22" title="return to body"> ↩</a></p>
</li>
<li id="fn:23">
<p>מֻשְׂלֶם: כנוי למשלמיני, למחזיק בדת מחמד. <a class="reversefootnote" href="#fnref:23" title="return to body"> ↩</a></p>
</li>
</ol>
</div>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1753">https://benyehuda.org/read/1753</a></div></body>