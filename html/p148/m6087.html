<h1>הַמָּחוֹל</h1>
אלתר לוין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בַּמְּחוֹלוֹת, עַלִּיזִים, בַּמְּחוֹלוֹת</p>
<p>בַּנֶּשֶׁף הַנֶחְמָד הַלָּז!</p>
<p>בַּמַּעְגָּל, עַלִּיזִים, בַּמַּעְגָּל</p>
<p>הַלַּיְלָה, בַּנֶּשֶׁף הַלָּז!
זוֹלְפִים הַחַיִים בַּמְּחוֹלוֹת</p>
<p>וְעוֹבְִרים בִּמְתִיקוּת כַּחֲלוֹם:</p>
<p>דוֹמִים הַחַיִים לִמְחוֹלוֹת,</p>
<p>לנֶּשֶׁף מַחְמַדִים, לַחֲלוֹם!
דּוֹלְקִים בִּטְרַקְלִין הַנֵּרוֹת,</p>
<p>דּוֹלְקִים הַנֵּרוֹת בַּלֵּב</p>
<p>וְכָכָה בּוֹעֲרִים הַלְּבָבוֹת</p>
<p>וְכָכָה אֵין מְכַבֶּה לַלֵּב!
וְחוֹזֵר חָלִילָה הַפִּזְמוֹן:</p>
<p>“לָעֶלֶם וְעַלְמָה הַשִּׁיר!..”</p>
<p>וְעוֹנִים עַלִּיזִים בַּמָּחוֹל:</p>
<p>“לָנוּ יָדוּעַ הַשִּׁיר!..”
בַּמְּחוֹלוֹת, עַלִּיזִים, בַּמְּחוֹלוֹת</p>
<p>בַּנֶּשֶׁף הַנֶחְמָד הַלָּז:</p>
<p>מִי יִתֵּן וְסוֹדוֹת יִגָּלוּ</p>
<p>הַלַּיְלָה, בַּנֶּשֶׁף הַלָּז!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6087">https://benyehuda.org/read/6087</a></div></body>