<h1>מְלָכִים</h1>
אלתר לוין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>בִּכְרָה קַלָּה טְעוּנָה רֵיחוֹת מִזְרָח</p>
<p>עִם בָּשְׂמֵי קֶדֶם וְנִיחוֹחָיו</p>
<p>בָּאָה מִן הַדָּרוֹם;</p>
<p>בַּת מֶלֶךְ מְקֻשָּׁטָה עֲטוּפַת צְנִיף הַזָּהָב,</p>
<p>תֹּף קַשְׁקַשִּׁים בְּיָדֶיהָ</p>
<p>מִתְקַרָבֶת.</p>
<p>לֶאָן, מַלְכַּת יְמוֹת קְדוּמִים?..
מֵעַרְבוֹת צֵאת הַשֶּׁמֶשׁ בָּאתִי</p>
<p>פְּעָמַי מִן הֶהָרִים;</p>
<p>שְׁלוֹם עֲרָבָה, חֵרוּת הַגְּאֵיוֹנִים</p>
<p>וּדְבַר הָאֵל לָכֶם הֵבֵאתִי!</p>
<p>שׁוּבוּ! שָׁוְא שָׁלְטוּ הָעֲבָדִים</p>
<p>וּשְׁפָחוֹת לוֹבְשׁוֹת צִיץ</p>
<p>שָׁוְא כִי תִפְקֹדנָה עַל הַלְּבָבוֹת.</p>
<p>אֵלָי! וּנְגַעְתֶּם בְּשַׁרְבִיטִי,</p>
<p>קֶשֶׁת הָאַרְגָּמָן הֲדוֹם אֵל מִתְחַדֵּשׁ,</p>
<p>וְאַחֲרַי, מוּל שֶׁמֶשׁ הָעֲרָבָה</p>
<p>וְחֵרוּת הַגְּאֵיוֹנִים–</p>
<p>תּוּבָלוּן!
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3653">https://benyehuda.org/read/3653</a></div></body>