<h1>הָעַלְמָה עַל הֶעָיִן</h1>
אלתר לוין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שַׁאֲבִי, שַׁאֲבִי מֵי הַמַּעְיָן,</p>
<p>עַלְמָה יָפָה, מַלְאִי כַד;</p>
<p>שַׁאֲבִי מַיִם חַיִים מֶנּוּ –</p>
<p>כַּד עַל רֹאשֵׁךְ, לְדָלֶיִךְ יָד!
עַל הַמִּדֶּה נוֹדֵד עָיֵף</p>
<p>חוֹלֵם, הוֹזֶה, יוֹשֵׁב, נָח;</p>
<p>מִן הַשֹּׁקֶת שׁוֹתִים גְּמַלִּים,</p>
<p>גַּל הַמַּעְיָן זוֹלֵף צָח…
נַהֲמַת סְיָחָה, קוֹל עֲדָרִים,</p>
<p>צְחוֹק שׁוֹאֲבוֹת, לְכוֹבְסוֹת שְׂחוֹק;</p>
<p>מַשַּׁק תֹּמֶר, צוּף צִפֳּרִים –</p>
<p>קִפּוּל שַׁרְבוּל, גִּלּוּי שׁוֹק…
עִם הַשׁוֹאֲבוֹת גַּם הָעֶלֶם</p>
<p>יַךְ לוֹ חָלִיל, יֵבְךְּ עַל גַּד:</p>
<p>עַלְמָה, עַלְמָה, עַל לֵב עֶלֶם</p>
<p>בּוֹעֵר, דוֹלֵק, שִׁפְכִי כַד!
רַד הַשֶּׁמֶשׁ, בָּא הָעֶרֶב,</p>
<p>תָּשׁוּב עַלְמָה אֶל הַכְּפָר;</p>
<p>וּבַנְּשִׁיקָה יִכְלֶה יוֹמוֹ,</p>
<p>יוֹם הָעֶלֶם, יוֹשֵׁב הָר!..
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1694">https://benyehuda.org/read/1694</a></div></body>