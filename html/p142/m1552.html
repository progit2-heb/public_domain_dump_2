<h1>[צִפּוֹר-דְּרוֹר עֲבוֹדָה אֵין לָהּ]</h1>
דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<p>(משיר-העלילה “הצוענים”)</p>
<blockquote>
<p>צִפּוֹר-דְּרוֹר עֲבוֹדָה אֵין לָהּ,</p>
<p>אֵין לָהּ עָמָל וּמַמְרוֹרוֹת;</p>
<p>לֹא בִדְאָגָה תִבְנֶה קֵן לָהּ,</p>
<p>לִהְיוֹת מִשְׁכָּן לָהּ לַדּוֹרוֹת.</p>
<p>לַיְלָה תָנוּם בֵּין עֲנָפִים,</p>
<p>עַד הַשֶּׁמֶשׁ עוֹר יְעִירָהּ –</p>
<p>אָז רַק תַּאֲזִין קוֹל הַשְּׂרָפִים,</p>
<p>אַחַר תֵּעוֹר, תָּשִׁיר שִׁירָהּ.
אָבִיב יַעֲבוֹר, הוֹד הַשָּׁנִים,</p>
<p>יַעֲבוֹר קַיִץ עִם-כָּל-חֻמּוֹ –</p>
<p>אָז עֲלָטָה עִם-עֲנָנִים</p>
<p>יָבִיא לָנוּ סְתָו עַד-תֻּמּוֹ:</p>
<p>מַר לָאָדָם, מַר מִסָּבִיב –</p>
<p>אַךְ הַדְּרוֹר – אֶל-אִיִּים חַמִּים,</p>
<p>לַמֶּרְחַקִּים עַד-בּוֹא אָבִיב</p>
<p>תָּעוּף-לָהּ לְעֵבֶר יַמִּים.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1552">https://benyehuda.org/read/1552</a></div></body>