<h1>בלילה</h1>
דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עִם חֲלוֹמִי וְעִם סוֹדִי נִשְׁאַרְתִּי</p>
<p>עֲרִירִי.</p>
<p>אֵלִי! הַהִפְרַזְתִּי לְהַאֲמִין</p>
<p>בִּי וּבְשִׁירִי?</p>
</blockquote>
<blockquote>
<p>יָדַעְתִּי: מוֹת אָמוּת, וְאִישׁ</p>
<p>מוֹתִי לֹא יְבַכֶּה.</p>
<p>מִנִּי-עֲרָפֶל עַל-גַּלִּי לֹא יֵרָאֶה</p>
<p>כּוֹכָב מְפַכֶּה.</p>
</blockquote>
<blockquote>
<p>שְׁנֵי סוּסִים קוֹדְרִים וַעֲיֵפִים</p>
<p>יִמְשְׁכוּ אֲרוֹנִי</p>
<p>וְצָהֲלוּ נְכָאִים, וְגֶשֶׁם טוֹרֵד</p>
<p>יֵרֵד בְּיוֹם אוֹנִי.</p>
</blockquote>
<blockquote>
<p>הָיָה אֶחָד אֲשֶׁר הִפְרִיז</p>
<p>עַל חֲלוֹמוֹת נִדָּחִים.</p>
<p>אַךְ הִנֵּה מָחָר וְחַיָּיו וּצְלִילָיו –</p>
<p>חֲסָל! וּכְבָר נִשְׁכָּחִים.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/10883">https://benyehuda.org/read/10883</a></div></body>