<h1>יְהוּדִית</h1>
אלכסנדר סרגיביץ' פושקין / דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<p>(הַתְחָלָה)</p>
<blockquote>
<p>עֵת מוֹשֵׁל אַשּׁוּר בְּיָדוֹ הַחֲזָקָה</p>
<p>הִכָּה הָעַמִּים מִסָּבִיב שְׁאִיָּה,</p>
<p>וְשַׂר הֹלוֹפֶרְנֵשׂ כְּבָר שָׂם הַמּוּעָקָה</p>
<p>בְּמָתְנֵי כָּל-גּוֹיֵי מְדִינוֹת אַסִּיָּה, –</p>
<p>אָז עָמַד יִשְׂרָאֵל הָכֵן כְּעָרִיץ</p>
<p>וְחָזָק בֶּאֱמוּנַת הָאֵל אֲשֶׁר שְׁמָרוֹ,</p>
<p>וְלֹא נִכְנַע מִפְּנֵי הַמּוֹשֵׁל הַפָּרִיץ</p>
<p>וּבְעֻלּוֹ הַכָּבֵד לֹא נָתַן צַוָּארוֹ.</p>
<p>אַךְ חָדְרָה הַיִּרְאָה לִגְבוּלוֹת יְהוּדָה,</p>
<p>וַיִּירְאוּ… הַכֹּהֵן נוֹשֵׂא הַתְּעוּדָה</p>
<p>שַׂק-אֵבֶל עַל-גַּב הַמִּזְבֵּחַ הִצִּיעַ,</p>
<p>וְעָפָר עַל-רֹאשָׁם הַכֹּהֲנִים זָרָקוּ,</p>
<p>וַיֵּבְךְ כָּל-הָעָם וּפְנֵיהֶם צָמָקוּ,</p>
<p>וַיִּשְׁמַע אֲלֵיהֶם אֱלֹהִים וְהוֹשִׁיעַ.
אָז הִקְרִיב הָאוֹיֵב אֶל-צוּרֵי הֶהָרִים,</p>
<p>וַיַּבֵּט: וְהִנֵּה עַל-מַסְגֵּר סֻגָּרוּ</p>
<p>שַׁעֲרֵיהֶם הַחֲזָקִים, הַשְּׁעָרִים הַצָּרִים,</p>
<p>וּפְנֵיהֶם מֵחֹסֶן גָּבְהָם נִשְׂעָרוּ,</p>
<p>וּמִן הַמְּצָרִים בָּרָמָה נִשְׁקֶפֶת</p>
<p>כַּצּוֹפֶה עַל-מִשְׁמָר וּבְחֶבְיוֹן דְּמָמָה</p>
<p>זֹה בְּתוּל עִיר-הַמְּצוּדָה זֹהַר מְעֻלֶּפֶת,</p>
<p>עַד יָד לֹא-תַגִּיעַ אֵלֶיהָ בָרָמָה.
אָז חָרָה לַשָּׂר…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7502">https://benyehuda.org/read/7502</a></div></body>