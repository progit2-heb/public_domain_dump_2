<h1>[עָלָה כּוֹכָבִי וַיָּצֶץ]</h1>
דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>עָלָה כּוֹכָבִי וַיָּצֶץ</p>
<p>אֲנִי לֹא יָדַעְתִּי!</p>
<p>רָמַז לִי, רָמַז וַיִּקְרָא –</p>
<p>אֲנִי לֹא שָׁמַעְתִּי!
וְדָפַק הָאשֶׁר עַל-דַּלְתִּי –</p>
<p>לֹא נַעְתִּי, לֹא זַעְתִּי!</p>
<p>“אִי לָךְ שָׁם, חוֹלֵם, הֵן תִּפְתַּח” –</p>
<p>לֹא זַעְתִּי, לא נַעְתִּי!
וּבְקוּמִי – וְהָיָה כְּבָר רִכְבּוֹ</p>
<p>רָחוֹק כְּדֵי פַּרְסָה.</p>
<p>רַק עוֹד כְּנַף שׁוֹטוֹ רָאִיתִי</p>
<p>לְנֹגַהּ הַחַרְסָה.
וּבַחוֹל כָּל-הַיּוֹם אָז רַצְתִּי</p>
<p>בְּעִקְּבֵי אוֹפַנּוֹ –</p>
<p>וְהוּא יוֹשֵׁב וְלוֹעֵג מֵרָחוֹק</p>
<p>דּוּמָם עַל-כַּנּוֹ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7627">https://benyehuda.org/read/7627</a></div></body>