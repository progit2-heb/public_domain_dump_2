<h1>מַסָּע בַּחֹרֶף</h1>
אלכסנדר סרגיביץ' פושקין / דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>מִן-הֶעָבִים הָאֲפֵלוֹת</p>
<p>חוֹדֵר לָצֵאת הַיָּרֵחַ,</p>
<p>עַל-הַבְּקָעוֹת הָאֲבֵלוֹת</p>
<p>אוֹרוֹת קוֹדְרִים הוּא שׁוֹלֵחַ.
בִּנְתִיב קֶרַח בַּשִּׁמָּמוֹן</p>
<p>רְכוּב הַמְשֻׁלָּשׁ חִישׁ נוֹסֵעַ,</p>
<p>רֶגַע רֶגַע צְלִיל הַפַּעֲמוֹן</p>
<p>עַד לְיַשֵּׁן יִשָּׁמֵעַ.
יֵשׁ כִּי שִׁיר הָרַכָּב יָעִיר</p>
<p>זִכְרוֹן אֶרֶץ וּמוֹלֶדֶת:</p>
<p>רֶגַע שִׂמְחַת גִּיל בּוֹ תָאִיר</p>
<p>רֶגַע תּוּגָה בוֹ רוֹעֶדֶת.
אֵין בְּרַק-אֵשׁ, אַף אֵין כָּל-סֻכָּה…</p>
<p>דֳּמִי וָקֹר… רַק אַבְנֵי-אֶזֶל</p>
<p>מוֹרוֹת דֶּרֶךְ הָאֲרֻכָּה</p>
<p>אַחַת אַחַת תַּחֲלוֹף, תֵּזֶל…</p>
</blockquote>
<p>(פרישמן לא סיים לתרגם את השיר)</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/414">https://benyehuda.org/read/414</a></div></body>