<h1>חֹרֶף</h1>
אלכסנדר סרגיביץ' פושקין / דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הַחֹרֶף… כְּבָר חוֹבֵק הָאִכָּר יָדַיִם</p>
<p>וּבְעֶגְלַת-הַקֶּרַח יְפַלֵּס לוֹ אֹרַח;</p>
<p>וְסוּסוֹ בַשֶּׁלֶג בְּכִשְׁלוֹן-בִּרְכַּיִם</p>
<p>יִתְנַהֵל בִּכְבֵדוּת וְיִמְשׁוֹךְ בְּטֹרַח.</p>
<p>שָׁם עֶגְלַת-חִפָּזוֹן בִּמְרוּצָה עוֹבֶרֶת,</p>
<p>וַחֲרִיצִים עֲמֻקִּים בָּאָרֶץ חוֹפֶרֶת;</p>
<p>וְלָבוּשׁ בָּהּ יוֹשֵׁב הָרַכָּב בָּאֶדֶר,</p>
<p>וַחֲגוֹרָה אֲדֻמָּה עַל-מָתְנָיו לָהֶדֶר.</p>
<p>שָׁם רָץ מִן-הֶחָצֵר בַּכְּפָר אֶחָד נַעַר</p>
<p>וְהוֹשִׁיב אֶת-כַּלְבּוֹ לְתוֹךְ עֶגְלַת-חֹרֶף</p>
<p>וְהָיָה לְסוּס לָהּ הָרָתוּם מוּל-עֹרֶף;</p>
<p>כְּבָר קָפְאָה מִקָּרָה גַם-אֶצְבַּע הַבַּעַר,</p>
<p>וּמַכְאוֹב גַּם-יַחַד הוּא יֵדַע עִם-נָחַת…</p>
<p>וְאִמּוֹ בַחַלּוֹן לוֹ אֶצְבַּע שׁוֹלָחַת…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1669">https://benyehuda.org/read/1669</a></div></body>