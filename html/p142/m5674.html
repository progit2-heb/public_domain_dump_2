<h1>הַמַּלְאָךְ</h1>
אלכסנדר סרגיביץ' פושקין / דוד פרישמן
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>רֹאשׁוֹ לָאָרֶץ וְעַל-פָּנָיו נְדִיבוֹת,</p>
<p>כֵּן מַלְאָךְ אֶל-שַׁעֲרֵי-הָעֵדֶן הוֹפִיעַ;</p>
<p>וּלְנֶגְדּוֹ שֵׁד מַשְׁחִית וּמָלֵא תֹּךְ וְרִיבוֹת</p>
<p>מִתַּחְתִּית הַתֹּפֶת לְמַעְלָה הִרְקִיעַ.
וְרוּחַ הַשְּׁלִילָה, רוּחַ הַכִּלָּיוֹן,</p>
<p>אָז הִבִּיט לָרוּחַ הַנִּשְׂגָּב לָטֹהַר,</p>
<p>אָז נִמְלָא גַם-לִבּוֹ תֹּם עִם-נִקָּיוֹן,</p>
<p>וּבְחֹזֶק-יָד דָּבַק גַּם-אֵלָיו הַזֹּהַר.
הוֹי שָׂא-נָא, הֵן אוֹתְךָ רָאִיתִי – קָרָא –</p>
<p>וְאָמְנָם לֹא-חִנָּם מַרְאֶיךָ חָזִיתִי;</p>
<p>לֹא כֹל יֵשׁ בָּאָרֶץ לִי הָיָה לְזָרָא,</p>
<p>לֹא כֹל יֵשׁ בָּאָרֶץ מָאַסְתִּי, בָּזִיתִי.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/5674">https://benyehuda.org/read/5674</a></div></body>