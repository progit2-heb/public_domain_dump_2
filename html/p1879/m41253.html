<h1>צִפִּיתִי יוֹמִי</h1>
צאלח מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: צאלח. מנגינה: חוסיני.</p>
<blockquote>
</blockquote>
<blockquote>
<p>צִפִּיתִי יוֹמִי וְלֵילִי</p>
<p>יָשׁוּב אֵלִי לִזְבוּלִי</p>
<p>אָז בְּשִׁירָה אֶשָּׂא קוֹלִי</p>
<p>בְּקוֹל נָעִים זֶה אֵלִי.</p>
</blockquote>
<blockquote>
<p>אֵיךְ דּוֹדִי וְרֵעִי פָנָה</p>
<p>מִקִּרְיָה נֶאֱמָנָה</p>
<p>יָרַשׁ אוֹיְבִי קִרְיַת חָנָה</p>
<p>וְהוּא יוֹשֵׁב מִמּוּלִי.</p>
</blockquote>
<blockquote>
<p>לָמָּה תִהְיֶה כְאִישׁ נִדְהָם</p>
<p>מִלִּגְאֹל נִין אַבְרָהָם</p>
<p>מִיַּד צַר, מֵחֵטְא מְזֹהָם</p>
<p>שׁוּר כִּי שֻׁדַּד אָהֳלִי.</p>
</blockquote>
<blockquote>
<p>חֶמְדָּתִי, יְדִיד חֶמְדָּתִי</p>
<p>פִּתְאֹם יָבוֹא לְבֵיתִי</p>
<p>אֲזַי אֹמַר לְנִשְׁמָתִי</p>
<p>פִּצְחִי, רֹנִּי, צַהֲלִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41253">https://benyehuda.org/read/41253</a></div></body>