<h1>צוּר מִכָּל צַר</h1>
צאלח מצליח
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>צוּר מִכָּל צַר גְּאָלָנוּ / חַיִּים טוֹבִים יוֹסִיפוּ לוֹ</p>
<p>וּבְטוֹבָתוֹ גְמָלָנוּ / וְיַעֲלֵהוּ גַם עָלֹה</p>
<p>בְּסִימָן טוֹב בֵּן בָּא לָנוּ / יַאְרִיךְ יָמִים עַל גְּבוּלוֹ</p>
<p>בְּיָמָיו יָבוֹא בֶן דָּוִד. / מַצְמִיחַ קֶרֶן לְדָוִד.</p>
</blockquote>
<blockquote>
<p>אֱלֹהִים חַי יִשְׁמְרֵהוּ / חַזֵּק נִמּוֹל וֶהְיֵה אִתּוֹ</p>
<p>בִּתְפִלָּתוֹ יַעֲנֵהוּ / / וְעֵת דּוֹדִים תִהְיֶה עִתּוֹ</p>
<p>מִכַּף אוֹיְבָיו יַצִּילֵהוּ / גִּילוּ בְנֵי מִשְׁפַּחְתּוֹ</p>
<p>כַּאֲשֶׁר הִצִּיל אֶת דָּוִד. / הִנֵּה בֵן נוֹלָד לְבֵית דָּוִד.</p>
</blockquote>
<blockquote>
<p>לְאָבִיו וּלְאִמּוֹ יִחְיֶה / זֶרַע קֹדֶשׁ עַם יִשְׂרָאֵל</p>
<p>בִּזְכוּת אֶהְיֶה אֲשֶׁר אֶהְיֶה / צִוָּה לְבָרְכָם הָאֵל</p>
<p>וּבִדְרָכָיו מַשְׂכִּיל יִהְיֶה / כֹּה תְבָרְכוּ בְנֵי יִשְׂרָאֵל</p>
<p>כַּאֲשֶׁר הָיָה עִם דָּוִד. / כֹּהֲנִים הֵם בְּנֵי דָּוִד.</p>
</blockquote>
<blockquote>
<p>קָדוֹשׁ בָּךְ נִשְׂמַח נָגִילָה</p>
<p>נָגִיל גִּילָה אַחַר גִּילָה</p>
<p>בִּזְכוּת דַּם בְּרִית הַמִּילָה</p>
<p>תִּשְׁלַח מָשִׁיחַ בֶּן דָּוִד.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41241">https://benyehuda.org/read/41241</a></div></body>