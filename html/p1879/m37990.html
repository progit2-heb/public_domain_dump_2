<h1>צח ואדום דגול מרבבה</h1>
צאלח מצליח
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>צַח וְאָדֹם דָּגוּל מֵרְבָבָה / עַד אָן זְרֵיתָנִי</p>
<p>לָמָּה לֹא תִזְכֹּר הָאַהֲבָה / אֲשֶׁר אֲהַבְתָּנִי.</p>
</blockquote>
<blockquote>
<p>אַתְּ שׁוּבִי אֵלַי וְאָשׁוּבָה / מַהֵר אֶל מְכוֹנִי</p>
<p>אַשְׁקֵךְ מִיֵּין רֶקַח בְּחִבָּה / מֵעֲסִיס רִמּוֹנִי.</p>
</blockquote>
<blockquote>
<p>לִי זְכֹר נֶחָמָה כְתוּבָה / יְשׁוּעָתֵךְ אָנִי</p>
<p>וְלֹא יִקָּרֵא לָךְ עֲזוּבָה / אֲשֶׁר עֲזַבְתָּנִי.</p>
</blockquote>
<blockquote>
<p>חוּשִׁי, בֹּאִי, בַּת הַשּׁוֹבֵבָה / וְשִׁמְעִי הֶגְיוֹנִי</p>
<p>אוֹשִׁיעֵךְ בְּנַחַת וְשׁוּבָה / אֶל תּוֹךְ בֵּית מְלוֹנִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37990">https://benyehuda.org/read/37990</a></div></body>