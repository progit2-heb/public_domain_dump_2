<h1>דּוֹדִי לָמָּה</h1>
צאלח מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: צאלח יוסף חזק</p>
<blockquote>
</blockquote>
<blockquote>
<p>דּוֹדִי לָמָּה וְעַל מָה</p>
<p>תִּזְנַח עֵדָה שְׁלֵמָה.</p>
</blockquote>
<blockquote>
<p>צַדִּיק עַל מָה וְלָמָּה</p>
<p>תִּזְנַח בָּרָה כַּחַמָּה</p>
<p>בְּיַד אוֹיְבָהּ וְקָמָהּ</p>
<p>כְּרָחֵל נֶאֱלָמָה.</p>
</blockquote>
<blockquote>
<p>אַלּוּף מִזֶּה וְשַׁמָּה</p>
<p>הִלְבִּישׁוּהָ שְׁמָמָה</p>
<p>וְגַם שָׁפְכוּ אֶת דָּמָהּ</p>
<p>כַּמַּיִם בָּאֲדָמָה.</p>
</blockquote>
<blockquote>
<p>לַשְּׁכִינָה שַׁלְּמָה</p>
<p>שִׁבְעָתַיִם רֹב עָצְמָה</p>
<p>וְשִׂים שַׁמָּה שְׁמָמָה</p>
<p>וּמִזֶּה הַזֵּה דָמָהּ.</p>
</blockquote>
<blockquote>
<p>חַנּוּן כַּפֵּר אֲשָׁמָהּ</p>
<p>וּבְנֵה מִקְדַּשׁ הֲדוֹמָהּ</p>
<p>וְקַבֵּץ אֶת כָּל עַמָּה</p>
<p>בִּזְכוּת תּוֹרָה תְמִימָה.</p>
</blockquote>
<blockquote>
<p>יוֹסֵף הָאֵל יָד רָמָה</p>
<p>עַל נִין תִּמְנַע הָאָמָה</p>
<p>לֹא יַשְׁאִיר כָּל נְשָׁמָה</p>
<p>גַּם אָדָם גַּם בְּהֵמָה.</p>
</blockquote>
<blockquote>
<p>חַזֵּק, אֵלִי דָּר רוּמָה</p>
<p>יַסֵּד אוֹתָהּ בְּחָכְמָה</p>
<p>וְיַסֵּד חֵיל וְחוֹמָה</p>
<p>וְגַם מִזְבַּח אֲדָמָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41278">https://benyehuda.org/read/41278</a></div></body>