<h1>צְבִי הַחֵן חִישׁ</h1>
צאלח מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: צאלח. מנגינה: ראשט.</p>
<blockquote>
</blockquote>
<blockquote>
<p>צְבִי הַחֵן, חִישׁ בִּמְהֵרָה / אֲדוֹן עוֹלָם יוֹצֵר אוֹרָה</p>
<p>פְּדֵה יוֹנָה גוֹלָה סוּרָה / שְׁבֹר צָרָה הִיא צוֹרְרָה</p>
<p>רְאֵה אָמָה מִתְאַכְזְרָה. / בְּאַף וְזַעַם וְעֶבְרָה.</p>
<p>צוֹדָה גוֹזָל, רוֹדָה גוֹזָל / צוֹדָה גוֹזָל</p>
<p>וְהוּא לֹא גָזָל, לֹא גָזָל, חַי.</p>
</blockquote>
<blockquote>
<p>לָמָּה יוֹנָה זַכָּה בָרָה / חוּשָׁה עַד לֹא תָפוּג תּוֹרָה</p>
<p>בְּחַגְוֵי סֶלַע סְתוּרָה / הֲדֹךְ אָמָה נָכְרִית זָרָה</p>
<p>בְּיַד חַיָּה רָעָה מָרָה. / אֲשֶׁר עֲלֵי תוֹרְךָ גָּבְרָה.</p>
<p>צוֹדָה גוֹזָל / צוֹדָה גוֹזָל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41279">https://benyehuda.org/read/41279</a></div></body>