<h1>צוּר רָם</h1>
צאלח מצליח
<body align="right" dir="rtl"><div align="right" dir="rtl"><!DOCTYPE html>
<body>
<p>סימן: צאלח. מנגינה: חוסיני.</p>
<blockquote>
</blockquote>
<blockquote>
<p>צוּר רָם עַל כָּל רָמִים</p>
<p>הַצֵּל עָם תָּמִים</p>
<p>מִיַּד אַנְשֵׁי דָמִים</p>
<p>הוֹמִים כַּיַּמִּים.</p>
<p>בֶּן דָּוִד יָבֹא יַשְׁמִיד</p>
</blockquote>
<blockquote>
<p>יַכְרִית אֶת כָּל גּוֹי גּוֹי</p>
<p>כָּל עוֹשֵׂה זָדוֹן</p>
<p>יֵדַע יֵשׁ אָדוֹן</p>
<p>אֶתְעַלְּסָה בְגִיל וָגִיל</p>
<p>תָּמִיד כָּל הַיָּמִים.</p>
</blockquote>
<blockquote>
<p>אֲחַלֶּה לְצוּרִי</p>
<p>יְרַפֵּא צִירִי</p>
<p>יִקְבֹּץ אֶת פְּזוּרִי</p>
<p>מִידֵי צוֹרְרִי.</p>
<p>בֶּן דָּוִד יָבֹא</p>
</blockquote>
<blockquote>
<p>לְךָ אָמַר לִבִּי</p>
<p>עַד אָנָה אוֹיְבִי</p>
<p>יְלַחֵךְ סְבִיבִי</p>
<p>יֹאכַל כָּל טוּבִי.</p>
<p>בֶּן דָּוִד יָבוֹא</p>
</blockquote>
<blockquote>
<p>חוּשָׁה לְעֶזְרָתִי</p>
<p>צוּר יְשׁוּעָתִי</p>
<p>הַבֵּט לְצָרָתִי</p>
<p>וּמְחֵה צָרָתִי.</p>
<p>בֶּן דָּוִד יָבוֹא.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/41281">https://benyehuda.org/read/41281</a></div></body>