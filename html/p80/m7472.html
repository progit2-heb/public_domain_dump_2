<h1>רַעְיוֹן</h1>
נחום סוקולוב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֵן אֶרְאֶלֵי שַׁחַק מֵאָז גָּזְרוּ אֹמֶר</p>
<p>לְבַל יִפַּח ה' נֶפֶשׁ בְּבֶן-חֹמֶר,</p>
<p>וְלִפְנֵי פִתְגָּם הַמֶּלֶךְ בְּכָל זֹאת סָרוּ.</p>
<p>וּלְפֶתַע פִּתְאֹם פְּנֵי אָדָם נָהָרוּ</p>
<p>אַךְ הָאָדָם מַהֵר בָּעַט בְּיוֹצְרֵהוּ</p>
<p>וַיּשְׁלַח יָדוֹ בְעֵץ-דַּעַת וּפִרְיֵהוּ.</p>
<p>לִבְנֵי תְמוּתָה רֵאשִׁית פֶּשַׁע</p>
<p>זֶה הֲחִלָּם לְזָדוֹן וָרֶשַׁע</p>
<p>עַתָּה הִתְחָרוּ אֶת יוֹצְרֵיהֶם שַׂרְפֵי שָׁמַיִם</p>
<p>וַיִּנָּחֵם ה' וַיִּשְׁלַח אַרְצָה מַיִם</p>
<p>וְכָל הַבְּרִיאָה כָּלִיל הֻכְּתָה חֶרֶם,</p>
<p>אַךְ שָׂרִיד כִּמְעָט נוֹתָר מִזֶּרֶם</p>
<p>וַעֲלֵיהֶם נִשָּׂא אֲנַחְנוּ צָרָה וְעָמָל,</p>
<p>יַעַן עַל נֹח וְזַרְעוֹ ה' חָמָל,</p>
<p>וּמֵאָז עוֹד חֶלְאַת הָאָרֶץ ה' לֹא הִדִּיחַ</p>
<p>וּבְעֵמֶק עָכוֹר אוֹתָנוּ בְסִיר צַחֲנָתוֹ יַרְתִּיחַ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/7472">https://benyehuda.org/read/7472</a></div></body>