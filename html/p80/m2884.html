<h1>עוֹד רַעְיוֹן</h1>
נחום סוקולוב
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>אִם לִכְתֹּב אוֹמַר אֲזַי בַּל אִיִעַף וְלֹא אֶרְגָּעָה;</p>
<p>וְטֶרֶם כַּלּוֹתִי תִּבְלֶה עֵטִי הַנַּהֲלָאָה.</p>
<p>כִּי עֶשְׁתּוֹנוֹתַי גָּאוּ וְאֶת לִבִּי מָלָאוּ,</p>
<p>וְאֲחֵרִים יָבֹואוּ אִם אֵלֶּה נָסָעוּ.</p>
<p>כִּי לֹא מִצְעָר הַדָּבָר, לֹא קַל הָעֶרֶךְ</p>
<p>לְהִפָּרֵד מֵאֲהוּבָתוֹ וְלִנְסֹעַ בַּדֶּרֶךְ.
הֲיֵשׁ לְתָאֵר אִי-מְנוּחָתִי וְצוּקַת לִבִּי</p>
<p>אִם כָּל פִּרְחֵי תַעֲנוּגוֹתַי נִקְטְפוּ בְאִבִּי,</p>
<p>וְאִם כֹּה הֲמָמַתְנִי אַהֲבָתִי וְנַפְשִׁי נִקְשָׁרָה,</p>
<p>אִם יֵשׁ מַכְאוֹב כְּמַכְאוֹבִי, הֲיֵשׁ דִּמְיוֹן לְצָרָה?</p>
<p>אַךְ מָה אוֹעִיל בִּמְלִיצָתִי בְּשָׂפָה לְנֶאֱמָנִים,</p>
<p>מָה אוֹעִיל בִּבְכִי וּצְעָקָה בְּשִׁיר וּרְנָנִים?
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2884">https://benyehuda.org/read/2884</a></div></body>