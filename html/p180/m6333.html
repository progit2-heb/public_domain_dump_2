<h1>[שְׂאִי עַיִן]</h1>
שלמה אבן גבירול
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׂאִי עַיִן, יְחִידָתִי, לְצוּרֵךְ</p>
<p>וְזִכְרִי בוֹרְאֵךְ בִּימֵי נְעוּרֵךְ,</p>
<p>לְפָנָיו צַעֲקִי לַיִל וְיוֹמָם</p>
<p>וְלִשְׁמוֹ זַמְּרִי תָמִיד בְּשִׁירֵךְ.</p>
<p>מְנַת חֶלְקֵךְ – בְּעוֹדֵךְ בָּאֲדָמָה</p>
<p>וּמִבְטַחֵךְ – בְּצֵאתֵךְ מִּבְּשָׂרֵךְ.</p>
<p>הֲלֹא הֵכִין לְפָנָיו לָךְ מְנוּחָה</p>
<p>וּמִתַּחַת לְכִסְאוֹ שָׂם דְּבִירֵךְ:</p>
<p>אֲנִי עַל כֵּן אֲבַרֵךְ אֶת אֲדֹנָי,</p>
<p>כְּמוֹ כֹּל הַנְּשָׁמָה לוֹ תְּבָרֵךְ.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6333">https://benyehuda.org/read/6333</a></div></body>