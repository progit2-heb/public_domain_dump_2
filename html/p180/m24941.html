<h1>שׁוּר כְּאָז</h1>
שלמה אבן גבירול
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>שׁוּר כְּאָז מַקְהֵלַי / אֶל נְוֵה הֵיכָלַי / שׁוֹבְבָה</p>
</blockquote>
<blockquote>
<p>לֵץ יְסוֹדִי עֵרָה</p>
<p>נָא בְחַסְדָּךְ נוֹרָא</p>
<p>נֶגְדְּךָ מָה אֶקְרָא</p>
<p>לָךְ יְבֹאוּן מִלַּי / כִּי נְגִינַת דַּלַּי / עָרְבָה</p>
</blockquote>
<blockquote>
<p>מַחֲנֵה צַר לוֹחֵץ</p>
<p>יוֹר בְּצוּר נֶגְדִּי חֵץ</p>
<p>רֹאשׁ קְהָלִי מוֹחֵץ</p>
<p>יָהּ רְפָא נָא חוֹלַי / כִּי מְגִנַּת דַּלַּי / שָׂגְבָה</p>
</blockquote>
<blockquote>
<p>הַעֲלֵה לִשְׁבוּרִים</p>
<p>רֹאשׁ תְּעָלָה צִירִים</p>
<p>אֹמְרָה לַשָּׂרִים</p>
<p>שָׁב בְּרַחְמִים אֵלַי / אֵל וְדִגְלוֹ עָלַי / אַהֲבָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/24941">https://benyehuda.org/read/24941</a></div></body>