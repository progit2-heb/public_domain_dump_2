<h1>לְהֵיכַל חֵן</h1>
שלום שבזי
<body align="right" dir="rtl"><div align="right" dir="rtl"><!DOCTYPE html>
<body>
<p>חתימה: לשל שלם</p>
<blockquote>
</blockquote>
<blockquote>
<p>לְהֵיכַל חֵן יִשְׁעֵנוּ</p>
<p>תִּתְאַוֶּה נַפְשֵׁנוּ</p>
<p>יְרַחֲמֵנוּ צוּרֵנוּ</p>
<p>וְיִמְחוֹל לַעֲווֹנֵנוּ</p>
<p>חָנֵּנוּ יְוֹיָ חָנֵּנוּ:</p>
</blockquote>
<blockquote>
<p>שׁוּבִי נֶפֶשׁ עֲגוּמָה</p>
<p>אוּלַי תְּהֶא לָךְ תְּקוּמָה</p>
<p>הָעִירִי מִתְּנוּמָה</p>
<p>חֶבְרַת שְׁבָטֵינוּ:</p>
</blockquote>
<blockquote>
<p>לְצוּרְכֶם עִרְכוּ תְחִנָּה</p>
<p>זֶרַע יַעֲקֹב בְּרִנָּה</p>
<p>וּבְכָל פִּנָּה וּפִנָּה</p>
<p>הָבוּ גוֹדֶל לֵאלֹהֵינוּ:</p>
</blockquote>
<blockquote>
<p>שִׁמְעוּ וּתְחִי נַפְשְׁכֶם</p>
<p>וּבָזֶה יְכֻפַּר פִּשְׁעֲכֶם</p>
<p>וּרְאִיתֶם וְשָׂשׂ לִבְּכֶם</p>
<p>הַאֲזִינוּ תּוֹרַת אֱלֹהֵינוּ:</p>
</blockquote>
<blockquote>
<p>לוֹבֵשׁ צְדָקוֹת יְכַפֵּר</p>
<p>חֵטְא דָּל הוֹמֶה לְסַפֵּר</p>
<p>תְּהִלּוֹתָיו וּמִתְחַפֵּר</p>
<p>הוֹשִׁיעֵנוּ אֱלֹהֵי יִשְׁעֵנוּ:</p>
</blockquote>
<blockquote>
<p>מְחִילָה בְיוֹם זֶה יִדְרוֹשׁ</p>
<p>דָּל צוֹפֶה מִתְגָּרֵשׁ</p>
<p>הַמִּתְנַשֵּׂא לְכֹל לְרֹאשׁ</p>
<p>יָשׁוּב יְרַחֲמֵנוּ:</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/45884">https://benyehuda.org/read/45884</a></div></body>