<h1>אַהְבַת בַּת גַּלִּים</h1>
שלום שבזי
<body align="right" dir="rtl"><div align="right" dir="rtl"><!DOCTYPE html>
<body>
<p>חתימה: אבו שמעון</p>
<blockquote>
</blockquote>
<blockquote>
<p>אַהְבַת בַּת גַּלִּים</p>
<p>צוּרִי אַל תַּעְלִים</p>
<p>מָעוֹז לַדַּלִּים</p>
<p>שׁוֹקְדֵי דְּלָתֶיךָ:</p>
</blockquote>
<blockquote>
<p>בְּיוֹם זֶה מִתְוַדִּים</p>
<p>הֲמוֹן עָם וּשְׂרִידִים</p>
<p>בְּתַחְנוּנִים עוֹמְדִים</p>
<p>בְּתוֹךְ הֵיכָלֶיךָ:</p>
</blockquote>
<blockquote>
<p>וִדּוּיִם קַבֵּל</p>
<p>וּבִרְצוֹנָךְ הַגְבֵּל</p>
<p>לְעָם עָנִי סוֹבֵל</p>
<p>וְצוֹפֶה יִשְׁעֶךָ:</p>
</blockquote>
<blockquote>
<p>שְׁלַח צוּרִי יִשְׁעָךְ</p>
<p>לְעָם גּוֹלֶה נִמְעָךְ</p>
<p>נֵטַע שַׁעֲשׁוּעָךְ</p>
<p>זֶרַע שְׁבָטֶיךָ:</p>
</blockquote>
<blockquote>
<p>מְחֵה אֶת פִּשְׁעֵיהֶם</p>
<p>וְהַלְבִּין חֲטָאֵיהֶם</p>
<p>וְחַדֵּשׁ אֶת יְמֵיהֶם</p>
<p>לְמַעַן רַחֲמֶיךָ:</p>
</blockquote>
<blockquote>
<p>עוֹנֶה בְּעֵת צָרָה</p>
<p>לְדָל נַפְשׁוֹ מָרָה</p>
<p>הַמְצִיא כַפָּרָה</p>
<p>יוֹם זֶה […יךָ].</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/45636">https://benyehuda.org/read/45636</a></div></body>