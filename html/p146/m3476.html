<h1>[אֲנִי חָבֵר אֲנִי צָעִיר לְיָמִים]</h1>
שלום שבזי
<body align="right" dir="rtl"><div align="right" dir="rtl"><!DOCTYPE html>
<body>
<p>תשובת משלם לשיר שלומי לך משולם בן אדוני</p>
<blockquote>
<p>אֲנִי חָבֵר אֲנִי צָעִיר לְיָמִים</p>
<p>אֲנִי עַבְדָּךְ וְאַל נָא תַּעְנְשֵׁנִי</p>
<p>מְקַוֶּוה עַבְדְּךָ חָכְמַת נְבוֹנִים</p>
<p>לְמַעַן אֵידְעָה אֵל יוֹצְרֵינִי</p>
<p>שְׁזַפְתָנִי יְחִידָתִי בְּלַיְלָה</p>
<p>לְחַווֹת לָךְ דַּעַת עַם הֲמוֹנִי</p>
<p>לְמַעַן תִּפְתְּחָה לִי כָּל סְתוּמִים</p>
<p>וְנִתְמַלֵּא בְּסוֹד חָכְמַת נְבוֹנִי</p>
<p>מְצָאתִיךָ וְשָׂשׂ לִבִּי וְשָׂמַח</p>
<p>וְהֶעְבִיר אֵל לְכָל צַעַר יְגוֹנִי</p>
<p>וְאַתָּה תֹאמְרָה חָכְמַת עֲטַלֵּף</p>
<p>וְהִיא מִצְוָה מְנוּיָה עִם גְּאוֹנִי</p>
<p>פְּשׁוֹט מִלִּבְּךָ הַמַּחֲשָׁבָה</p>
<p>וְאַל תַּקְפִּיד עֲלֵי בֶּן אַהֲרוֹנִי</p>
<p>וְשָׁלוֹם רַב לְךָ חָכָם וְנָבוֹן</p>
<p>יְלוּד יוֹסֵף עֲנָק עַל צַאוְּרוֹנִי
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/3476">https://benyehuda.org/read/3476</a></div></body>