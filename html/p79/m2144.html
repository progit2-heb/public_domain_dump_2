<h1>[הֱבִינוּנִי וְהַבַנְתִּי]</h1>
יצחק אבן כלפון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>הֱבִינוּנִי וְהַבַנְתִּי / דְּבָרֶיךָ אֲשֶׁר תֹּאמַר,</p>
<p>וְיָדַעְתִּי נְאֻם פִּיךָ/ אֲשֶׁר תִּנְאַם בְּרַע וָמָר,</p>
<p>וְאִשֶּׁיךָ אֲשֶׁר תַּבְעִיר/ וְתִנָּעֵר כְּתוֹא מִכְמָר,</p>
<p>וְהָיִיתָ כְּאִישׁ אוֹיֵב/ אֲשֶׁר אֵיבָה מְאֹד שָׁמָר.</p>
<p>5    וְאָנֹכִי אֲשֶׁר תֵּדַע/ לְבָבִי לָךְ וְלֹא הוּמָר,</p>
<p>וְנֹעַם אַהֲבָתָךְ עוֹד/ לְפִי יִמְתַּק וְלֹא יֵמָר,</p>
<p>וְזֶה עִמִּי כְּפַת סֹלֶת/ וְנֵתַח טוֹב וְיֵין חָמָר.</p>
<p>יְדִידִי אַתְּ וְאֵיכָכָה/ בְּשָׂרִי מִמְּךָ יִסְמָר?</p>
<p>אֲנִי אֶזְכֹּר זְכוּת רֵעִי/ בְרֵאשִׁיתוֹ, וְאִם הֵמָר,</p>
<p>10   וְלֹא אֶשְׁכַּח פְּעֻלָּתוֹ,/ וְאִם הֵחֵל וְלֹא גָמָר.</p>
<p>וְהָעוֹשֶׂה לְזֹאת יִפְרַח/ כְּעֵץ שָׁתוּל וְכַתָּמָר.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/2144">https://benyehuda.org/read/2144</a></div></body>