<h1>קְדַחְתַּנִי בְּאֵשׁ שִׁירָךְ</h1>
יצחק אבן כלפון
<body align="right" dir="rtl"><div align="right" dir="rtl"><!DOCTYPE html>
<body>
<p>כתובת בראש השיר: ויכתוב אל אחד מידידיו בתשובת שירו, ויכתוב אליו.</p>
<blockquote>
<p>[קְ]דַחְתַּנִי בְּאֵשׁ שִׁירָךְ, יְדִידִי,</p>
<p>וְהִלְהַבְתִּי לְבָבִי הַמְעוֹפֵף.</p>
<p>אֲשֶׁר מִיּוֹם רְאִיתִיךָ, בְּךָ יֶ-</p>
<p>הֱמֶה-סֶּלָה, וְעָלֶיךָ יְחוֹפֵף.</p>
<p>עֲזַבְתַּנִי בְמַכְאוֹבִי מְבַכֶּה</p>
<p>פְרִידָתָךְ, וְעַל לִבִּי מְתוֹפֵף.</p>
<p>פְּרִידָתָךְ אֱיָלוּתִי תְכַלֶּה,</p>
<p>וְתַאְוָתָךְ לְקוֹמָתִי תְכוֹפֵף.</p>
<p>הֲרִימוֹתִי יְמִינִי, זִכְרְךָ לֹא</p>
<p>אֲנִי אֶשְׁכַּח יְמֵי יָדִי אֲנוֹפֵף.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/32160">https://benyehuda.org/read/32160</a></div></body>