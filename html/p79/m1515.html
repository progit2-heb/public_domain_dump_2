<h1>שְׁאִלְתִּיךָ אֲדוֹן נַפְשִׁי</h1>
יצחק אבן כלפון
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׁאִלְתִּיךָ, אֲדוֹן נַפְשִׁי, בְּרִנָּה,</p>
<p>וְהִרְבֵּיתִי לְפָנֶיךָ תְּחִנָּה,</p>
<p>וְשַׂמְתִּיךָ כְּמִגְדַּל-עֹז לְנוּסִי</p>
<p>וְלִפְנֵי צַר כְּסוֹחֵרָה וְצִנָּה,</p>
<p>וְכַסֻּכָּה בְּיוֹם-שֶׁמֶשׁ וְשָׁרָב, [5]</p>
<p>וְגַם כָּאָח בְּיוֹם שֶׁלֶג וְצִנָּה.</p>
<p>זְכַרְתַּנִי, זְכָרָךְ אֵל לְטוֹבָה,</p>
<p>כְּאֶלְקָנָה בְזָכְרוֹ אֶת-פְּנִנָּה.</p>
<p>וְשָׁלַחְתָּ גְבִינָה לִי לְמָנָה,</p>
<p>וּמַה-יִּדְמֶה בְּיוֹם אֶחְמוֹל גְּבִינָה. [10]
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1515">https://benyehuda.org/read/1515</a></div></body>