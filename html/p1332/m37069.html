<h1>החכמה והמתחכם</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>ח) מִי</strong> אָתָּה? מ) חָכָם אָנִי. ח) מַה-מִמֶּנִּי</p>
</blockquote>
<blockquote>
<p>         תִּדְרשׁ? מ) דָּבָר קָטֹן. ח) דַּבֵּר; לִשְׁמֹעַ</p>
</blockquote>
<blockquote>
<p>         אֶת-מוֹצָא פִי חָכָם יוֹם יוֹם הִנֶּנִי.</p>
<p>         מ) שִׁמְעִי נָא, וּלְנַפְשִׁי אֶמְצָא מַרְגוֹעַ!</p>
<p>ח) אַךְ שָׁוְא הַרְבּוֹת מִלִּים. דַּבֵּר; אֵינֶנִּי</p>
<p>         זָרָה לִדְבַר חָכָם; גַּם לִי אֶזְרוֹעַ</p>
<p>         לִפְעֹל טוֹב לַיְשָׁרִים, אָכֵן עוֹדֶנִּי</p>
<p>         זֹכֶרֶת תַּחְבֻּלוֹת בָּאִים לִכְרֹעַ.</p>
<p>מ) רַק כֶּתֶר רַבָּנוּת מִמֵּךְ אֶשְׁאָלָה</p>
</blockquote>
<blockquote>
<p>         חָכְמָה. ח) צֵא צֵא. מ) אַל נָא פָנַי תָּשִׁיבִי,</p>
</blockquote>
<blockquote>
<p>         אַל נָא, כִּי מַלְכוּתֵךְ בַּכֹּל מָשָׁלָה!</p>
<p>ח) גֵּאֶה, לִשְׁאוֹל הִקְשִׁיתָ; מַטָּה מָטָּה</p>
<p>         תֵּרֵד; זֵד בַּל אַכְתִּיר. מ) אֵלַי הַקְשִׁיבִי!</p>
<p>         מ) הֶרֶף מֶנִּי, נָבָל, לֹא חָכָם אָתָּה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37069">https://benyehuda.org/read/37069</a></div></body>