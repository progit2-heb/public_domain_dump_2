<h1>לידידי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               המפואר כמ"ר <strong>שמואל חיים זלמן</strong> מעיר טריאסטי</p>
<p>               בשמעי</p>
<p>               שם בשנת התקצ“ג לב”ע את דברי הספדו לחותנו הנגיד</p>
<p>               כמוה“ר <strong>אברהם חי מקולוניא</strong> זלה”ה.</p>
<blockquote>
<p><strong>שַׂשְׂתִּי</strong> כְעַל כָּל-הוֹן וְאֶשְׁתַּעְשֵׁעַ,</p>
<p>          כִּי רֹאשׁ לְצִיּוֹן קָם בְּאִמְרֵי טָעֲם;</p>
<p>          דָּרַשׁ וְלֹא הָלַךְ כְּפַעַם פָּעַם</p>
<p>          לִקְרַאת נְחָשִׁים, אִישׁ יְדִיד וָרֵעַ.</p>
</blockquote>
<blockquote>
<p>לֹא לֹא כְמִשְׁתָּאֶה וְכִמְתַעְתֵּעַ</p>
<p>          דִּבֵּר בְּמִקְדַּשׁ אֵל בְּסֵתֶר רָעַם;</p>
<p>          קוֹל מַחֲלִיק פַּטִּישׁ בְּהוֹלֶם פָּעַם,</p>
<p>          קוֹלוֹ לְעַם לֹעֵז, וּבַל יֹדֵעַ.</p>
<p>כּוֹס לַעֲנָה אֶל עֹבְדֵי הַבָּעֲל,</p>
<p>          דּוֹדִי, שְׁפֹךְ יוֹם יוֹם; וְאָז כָּל חֶדֶק</p>
<p>          מִכַּרְמְךָ תָסִיר, וְשִׁמְךָ יָעַל.</p>
<p>לֵךְ נָא, רְאֵה פִרְצָה, וְחַזֵּק בֶּדֶק;</p>
<p>          שַׁקֵּץ תְּשַׁקֵּץ אֶת חֲלוּצֵי נָעֲל;</p>
<p>          וּצְלַח רְכַב עַל דַּת אֱמֶת וָצֶדֶק.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37074">https://benyehuda.org/read/37074</a></div></body>