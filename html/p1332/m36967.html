<h1>כב. על ראש הכופרים ברוך שפינוזה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>בָּרוּךְ אֲשֶׁר אָרוּר, שְׁחִין לַגֶּבֶר,</p>
<p>מִי שָׂמְךָ, מִי שָׂמְךָ עָלֵינוּ,</p>
<p>לִהְיוֹת לְאָב, שׁוֹפֵט, לְשַׂר שִׂכְלֵנוּ,</p>
<p>לִשְׁקוֹל בְּפֶלֶס שָׁוְא אֱלֹהֵי עֵבֶר?</p>
</blockquote>
<blockquote>
<p>אַתָּה כְּנֶשֶׁר חָשׁ קְצוּץ הָאֵבֶר</p>
<p>תָּעוּף וְתִפְסַח אַחֲרֵי כָתְלֵנוּ,</p>
<p>וּבְמַהֲמוֹרוֹת נִלְכְּדָה רַגְלֵנוּ,</p>
<p>עַל סוֹדְךָ לָשִׂים שְׂאֵת וָשֶבֶר.</p>
</blockquote>
<blockquote>
<p>אִם תַּאֲמִין לֹא תַאֲמִין בָּאֹמֶן;</p>
<p>כָּל־יֵשׁ בְּאֵל, וָאֵל בְּיֵשׁ נָקַבְתָּ,</p>
<p>עַד כִּי בְאֵל לֹא אֵל מְצוֹא חָשַׁבְתָּ,</p>
</blockquote>
<blockquote>
<p>מִדַּרְכְּךָ נָסוּר, בְּאֵל נַעְלוֹזָה;</p>
<p>מָאוֹס יְהִי שִׁמְךָ, סִחִי וָדֹמֶן,</p>
<p>בָּרוּךְ אֲשֶׁר אָרוּר לְבַית שְׁפִּינוֹזָה!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36967">https://benyehuda.org/read/36967</a></div></body>