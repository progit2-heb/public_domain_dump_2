<h1>פג. ושם רשעים ירקב</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אֵשׁ תָּמִיד תּוּקַד עַל מִזְבֵּחַ הַבַּעַל</p>
<p>לִשְׂרֹף כָּל חַנְפֵי לֵב, כָּל מַטֵּה רֶשַׁע;</p>
<p>אַנְשֵׁי דָמִים, מִרְמָה, עָוֹן וָפֶשַׁע</p>
<p>כִּלּוּ חַיֵּיהֶם בִּנְכָלִים וָמַעַל.</p>
</blockquote>
<blockquote>
<p>וּלְכֻלָּם יָרָבְעָם יֵשֵׁב מִמַּעַל,</p>
<p>תּוֹלַעְתּוֹ נֶצַח לֹא תָמוּת, וּבְפֶשַׁע</p>
<p>יֵרֵד לִשְׁאוֹל תַּחְתִּית, לֹא יִרְאֶה יֶשַׁע,</p>
<p>כּוֹס שַׁמָּה וּשְׁמָמָה יִשְׁתֶּה, סַף רַעַל.</p>
</blockquote>
<blockquote>
<p>אֵין דֵּי בָעֵר גֵּי בֶן־הִנֹּם וָתֹפֶת</p>
<p>לִפְקֻדַּת זֵד יָהִיר, רָשָׁע, רֹקֵחַ</p>
<p>לִשְׁנֵי עֶגְלֵי זָהָב רֹקַח מִרְקַחַת.</p>
</blockquote>
<blockquote>
<p>שֹׁתֶה עַוְלָה כִּדְבַשׁ וָצוּף וָנֹפֶת.</p>
<p>שֵׁדִים, הָכִינוּ לוֹ יוֹם־יוֹם מַטְבֵּחַ</p>
<p>נֶצַח לֹא יִרְאֶה אוֹר, יִרְאֶה הַשָּׁחַת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37028">https://benyehuda.org/read/37028</a></div></body>