<h1>ליום חתונה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               קול חתן:</p>
<blockquote>
<p><strong>יָחִיל</strong> לְבָבִי בִּי – מְאֹד הֻכֵּתִי</p>
<p>         מִמֵּךְ בְּתוּלַת חֵן בְּאֶפֶס דּוֹפִי;</p>
<p>         קַצְתִּי בְחַיַּי – הָהּ! נְשׂא נִלְאֵתִי,</p>
<p>         כִּי אָרְכוּ יָמִים, כְּלִילַת יֹפִי!</p>
<p>מֵעִיר לְעִיר, מִיָּם לְיָם הָגְלֵתִי.</p>
<p>         מִיּוֹם אֲשֶׁר לִבִּי כְאֵשׁ תִּשְׂרֹפִי;</p>
<p>         כָּל-תַּעֲנוּג, כָּל מַחֲמָד שָׂנֵאתִי.</p>
<p>         בִּזְכֹּר דְּבַשׁ לִקְחֵךְ אֲשֶׁר תִּטֹּפִי.</p>
<p>עַל אַהֲבָתוֹ לָךְ, רְאִי דוֹדֵכִי</p>
<p>         נָמֵס כְּדוֹנַג מִפְּנֵי לַהֶבֶת,</p>
<p>          מֵרֹב פְּצָעִים, הָהּ! וּמֵרֹב בֶּכִי.</p>
</blockquote>
<blockquote>
<p>         קול כלה:</p>
</blockquote>
<blockquote>
<p>בּוֹא מָרְדְּכַי – אֶת לִבְּךָ יָדָעְתִּי;</p>
<p>         בּוֹא שַׁאֲנָן, עָלֵז בְּחֵיק אֹהֶבֶת;</p>
<p>         בּוֹא אַל תְּאַחַר, כִּי בְךָ נִשְׁבָּעְתִּי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37067">https://benyehuda.org/read/37067</a></div></body>