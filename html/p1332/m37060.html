<h1>גבה עינים ורחב לב</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               אותו לא אוכל.</p>
<blockquote>
<p><strong>גֵאֶה</strong>, רְחַב לֵבָב, גְּבַהּ עֵינָיִם.</p>
<p>         בּוֹר רֵיק, וְנֹאד קִיטוֹר, וְסִיר נָפוּחַ;</p>
<p>         פַּרְעֹה זְכוֹר, הָמָן, וְאִישׁ בֵּינָיִם</p>
<p>         הָרָה חֳרִי, עָמָל, וְיָלַד רוּחַ.</p>
<p>חוּשָׁה, פְּנֵה אֵלַי, וְהַט אָזְנָיִם;</p>
<p>         אֶת כָּל-דְּבָרַי לָךְ כְּתֹב עַל לוּחַ;</p>
<p>         הַבֵּט בְּקֵץ גֵּאִים, וְאָז מָתְנָיִם</p>
<p>         תַּחְגֹּר לְדַבֵּר טוֹב לְעַנְוֵי רוּחַ.</p>
<p>יָהִיר, שְׁמַע קוֹלִי, נְצֹר דַּרְכְּךָ</p>
<p>         מִתִּימֲרוֹת עָשָׁן מְכַלּוֹת עָיִן;</p>
<p>         מִקִּרְבְּךָ הָסֵר זְדוֹן לִבֶּךָ.</p>
<p>מִי לָךְ, וּמַה-לָךְ פֹּה, פְּקַח עֵינֶיךָ!</p>
<p>         אַתָּה כְאִישׁ שִׁכּוֹר עֲבָרוֹ יָיִן;</p>
<p>         רוּחַ, נְשִׂיאִים לָךְ, וְגֶשֶׁם אָיִן.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37060">https://benyehuda.org/read/37060</a></div></body>