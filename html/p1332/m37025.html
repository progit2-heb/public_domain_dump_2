<h1>פ. אין שלום אמר ה' לרוצחים</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>שֹׁפֵךְ דַּם הָאָדָם, כָּל הֹרֵג נֶפֶשׁ</p>
<p>גַּם דָּמוֹ יִשָּׁפֵךְ עַד יִרְאֶה שַׁחַת</p>
<p>בִּדְמִי יָמָיו, וּתְהוֹם רֹבֶצֶת תַּחַת</p>
<p>תָּקוּם נֶגְדּוֹ, וְתַּטְמִינוֹ בָּרֶפֶשׁ.</p>
</blockquote>
<blockquote>
<p>מַכֶּה רֵעֵהוּ בִּצְדִיָּה וָחֵפֶשׂ</p>
<p>נֶגֶד עֵינָיו תָּמִיד נֶפֶשׁ נִרְצַחַת;</p>
<p>וַיִּפֶן כֹּה וָכֹה, לֹא מָצָא נַחַת,</p>
<p>כָּל מַנְעַמִּים שָׁוְא לוֹ, שָׁוְא בָּתֵּי נֶפֶשׁ.</p>
</blockquote>
<blockquote>
<p>בָּעֶרֶב הוּא יֹאמַר מִי יִתֵּן שָׁחַר;</p>
<p>בַּבֹּקֶר הוּא יֹאמַר מִי יִתֵּן עֶרֶב;</p>
<p>יֵרַךְ לִבּוֹ, יִבְחַר מֵחַיִּים מָוֶת.</p>
</blockquote>
<blockquote>
<p>מֵעָלֶיךָ שָׁחְַר כָּל צֶמֶר צַחַר,</p>
<p>רֹצֵחַ, גַּם אַתָּה תִּפֹּל בַּחֶרֶב;</p>
<p>וּבְיַד שֹׁטֵר תֵּלֵךְ אֶל גֵיא צַלְמָוֶת.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37025">https://benyehuda.org/read/37025</a></div></body>