<h1>כז. אין עוד בינה במקֻבלים, עבדה עצה מביניהם, נסרחה חכמתם</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אִישׁ שָׂעִיר וּמְקֻבָּל שָׁאַל מִמֶּנִּי:</p>
<p>אַיֵה נָא צַד מִזְרָח לִפְרֹשׂ כַּפַּיִם,</p>
<p>וּלְהִתְפַּלֵּל לִפְנֵי רֹכֵב שָׁמַיִם,</p>
<p>כִּי בַמָּקוֹם הַזֶּה כַּגֵּר הִנֶּנִּיּ?</p>
</blockquote>
<blockquote>
<p>וָאֹמַר לוֹ: מֵעִיר הַזֹּאת אֵינֶנִּי,</p>
<p>כִּי בָאתִי בַמָּלוֹן רַק מִיּוֹמַיִם;</p>
<p>בְּתְחִנָּתִי לִבִּי לִירוּשָלַיִם,</p>
<p>כִּי לֹא נָבִיא, לֹא בֶן־נָבִיא עוֹדֶנִּי.</p>
</blockquote>
<blockquote>
<p>אַךְ מִי אַתָּה? – חָכָם וּמְקֻבָּל אָנִי –</p>
<p>אִם הַקַּבָּלָה אוֹר תָּפִיץ עָלֶיךָ,</p>
<p>אֵיךְ מִמֶּנִּי תִשְׁאַל: אַיֵה הָרוּחַ? –</p>
</blockquote>
<blockquote>
<p>וַתִּפָּעֶם רוּחוֹ, עוֹד לֹא עָנָנִי;</p>
<p>וָאֹמַר לוֹ: רוּץ נָא, שׁוּב לִמְקוֹמֶךָ</p>
<p>פֶּתִי, רֹדֵף קָדִים, אוֹ רֹעֶה רוּחַ! –</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36972">https://benyehuda.org/read/36972</a></div></body>