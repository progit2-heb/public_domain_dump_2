<h1>על ס' הנחמד אוהב גר</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               אשר שלח אלי למזכרת אהבה החכם המחבר כמה"ר</p>
<p>                 <strong>שד"ל</strong>.</p>
<blockquote>
<p><strong>הֵן</strong> אַנְקְלוֹס הַגֵּר אָהֹב אָהָבְתָּ</p>
<p>         <strong>דָּוִד שְׁמוּאֵל</strong> בַּר לֵבָב וָרֵעַ;</p>
<p>         שַׂשְׂתִּי כְעַל כָּל-הוֹן וָאֶשְׁתַּעְשֵׁעַ</p>
<p>         עַל סִפְרְךָ נֶחְמָד לָנוּ כָתָבְתָּ.</p>
<p>לָנוּ בְאֵר מַיִם חַיִּים חָצָבְתָּ</p>
<p>         בִּ<strong>לְשׁוֹן אֲרַמִּים</strong>, כִּי אֵין בָּה יֹדֵעַ;</p>
<p>         וּלְתִתְּךָ חָכְמָה נַחַל נֹבֵעַ,</p>
<p>         גֵּרִים וְתוֹשָׁבִים אַתָּה חֹבָבְתָּ.</p>
<p>לֹא אֶחְדְּלָה סַפֵּר חֵן מִנְחָתֶךָ,</p>
<p>         מִנְחָה מְתוּקָה לִי מִיֵּין הָרֶקַח,</p>
<p>         רֶקַח אֲשֶׁר יוֹסִיף מַדָּע וָלֶקַח.</p>
<p>לְךָ אֶתְּנָה כָבוֹד עַל עַנְוָתֶךָ,</p>
<p>         לָךְ אֶכְרְעָה בִּרְכַּי, אַטֶּה הַמֶּצַח,</p>
<p>         וּבְרִית שְׁלֹמִי לֹא תָמוּט לָנֶצַח.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37072">https://benyehuda.org/read/37072</a></div></body>