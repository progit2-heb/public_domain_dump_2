<h1>ג. לכבוד החכם המשורר והרופא כמוהר"ר שבתי חיים מריני זצוק"ל אב"ד ק"ק פאדובה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<p>בעל <strong>שירי החליפות</strong>.</p>
<blockquote>
<p>בָּרוֹפְאִים, בַּמְשֹׁרְרִים אָלִינָה,</p>
<p>בִּקְהַל חֲכָמִים יֹשְבֵי עִירֵנוּ;</p>
<p>כִּי מִנְּהֶם מוָּסר וְעֹז אָבִינָה,</p>
<p>כָּבוֹד וְתוּשִׁיָּה לְהוֹד אַרְצֵנוּ.</p>
</blockquote>
<blockquote>
<p>אִם אַשְׂמְאִילָה כֹּה וְאִם אֵימִינָה</p>
<p>חֶבְרַת שְׁלָשְׁתָּם אָפְסָה בֵינֵינוּ;</p>
<p>אַךְ שַׁבְּתַי חַיִּים לְבֵית מָארִינָה</p>
<p>רוֹפֵא, מְשׁוֹרֵר, רַב קְהִלָּתֵנוּ.</p>
</blockquote>
<blockquote>
<p>רִפָּא בְצוּף אִמְרוֹ וְגֵו וָנֶפֶשׁ;</p>
<p>שִׁירָיו וּמִכְתָּבָיו הֲלֹא עָצֵמוּ;</p>
<p>נֶחְשַׁב לְדֹר וָדֹר פְּאֵר עֻזָּמוֹ.</p>
</blockquote>
<blockquote>
<p>לֹא אַחֲרִישׁ, גַּם כִּי אֲנִי כָרֶפֶשׁ,</p>
<p>אֶת־מַהֲלָלָיו; מַה־מְּאֹד נָעֵמוּ</p>
<p>שִׁירֵי חֲלִיפוֹת, אֵין חֲלִיפוֹת לָמוֹ.</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36949">https://benyehuda.org/read/36949</a></div></body>