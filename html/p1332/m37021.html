<h1>עו. עת לחשות</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אַל נָא תְדַבֵּר עַל זְדוֹן רֵעֶךָ</p>
<p>אִם בָּךְ גְּאוֹן זֵדִים וְגֹבַהּ רוּחַ;</p>
<p>אַל נָא תְגַל אֶת סוֹד מְיֻדָּעֶךָ,</p>
<p>כָּל מוּם תְּכַסֶּה אִם בְּךָ יָנוּחַ.</p>
</blockquote>
<blockquote>
<p>אִם תַּחֲרִישׁ תַּסְתִּיר, אֱוִיל, נִגְעֶךָ,</p>
<p>בִּקְהַל חֲכָמִים תַּעֲמֹד בָּטוּחַ</p>
<p>תִּשְׁכֹּן שְׁלֵיו, וּכְנַפְשְׁךָ שָׁבְעֶךָ,</p>
<p>אִם תֶּחֱשֶׁה מִשָּׁוְא וְדִבְרֵי רוּחַ</p>
</blockquote>
<blockquote>
<p>כָּל נִיב חֲדַל עַל מַהֲתַלּוֹת שֶׁקֶר;</p>
<p>אִם תַּעֲזֹר דַּל, תַּחֲזִיק לוֹ בֶדֶק,</p>
<p>דּוֹם דּוֹם, וְאַל תַּכְלִים עֲנִיֵּי שַׁעַר.</p>
</blockquote>
<blockquote>
<p>טוֹב לַחֲשׁוֹת לִפְנֵי כְסִיל וָבַעַר;</p>
<p>טוֹב לַחֲשׁוֹת עַל מֹפְתִים אֵין חֵקֶר;</p>
<p>טוֹב לַחֲשׁוֹת עַל מִשְׁפְּטֵי אֵל צֶדֶק.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37021">https://benyehuda.org/read/37021</a></div></body>