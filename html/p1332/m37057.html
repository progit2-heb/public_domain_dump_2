<h1>משל ממשלי איזופו</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>רָמוּ</strong> עֵינֵי עֹרֵב אֶרֶךְ הָאֵבֶר</p>
<p>         [כִּי אֶת-נוֹצָתוֹ מִצִּפֹּר אַחֶרֶת</p>
<p>         גָּנַב]; גָּבַהּ לִבּוֹ, וּבְגֹדֶל שֶׂבֶר</p>
<p>         יִסְתֹּלֵל וְיהֹלֵל בִּמְרֹמֵי קֶרֶת.</p>
<p>כָּל-צִפֹּר, כָּל-כָּנָף, מִנִּי כָּל-עֵבֶר</p>
<p>         חָשִׁים לִרְאֹת צִפֹּר הַמִּתְנַכֶּרֶת;</p>
<p>         וַיַּכִּירוּ כֻלָּם, כִּי זֹאת מֵחֶבֶר</p>
<p>         יַלְדֵי עֹרֵב, בִּמְעִיל זָר מִתְפָּאֶרֶת.</p>
<p>אָז הִפְשִׁיטוּ אוֹתָהּ בִּשְׂחֹק וָקֶלֶס;</p>
<p>         וַיָּשָׁב הָעֹרֵב שָׁחֹר מִקֶּדֶם,</p>
<p>         לִשְׁנִינָה וּלְמָשָׁל בֵּין עוֹף הָאָרֶץ.</p>
<p>בִּינָה זֹאת נָא, סָכָל, וּשְׁקֹל בַּפֶּלֶס:</p>
<p>         אִם בִּגְדֵי זָר תִּלְבַּשׁ לִפְאַת הַקֶּדֶם</p>
<p>         תָּשׁוּב אֶל צַד צָפוֹן עָרוֹם מִשָׁרֶץ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37057">https://benyehuda.org/read/37057</a></div></body>