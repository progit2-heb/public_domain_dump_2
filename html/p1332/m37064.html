<h1>שיר זהב</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               לקוח מטרקוואטו טאססו Veglia VII</p>
<blockquote>
<p><strong>רוֹפֵא</strong> אֱלִיל, תִּקְרָא חָלְיִי קַדָּחַת,</p>
<p>         כִּי אֵשׁ בְּעַצְמוֹתַי יוֹם יוֹם בֹּעֶרֶת;</p>
<p>         עַל מוֹקְדָה תַּחְשֹׁב לִשְׁפֹּךְ מֵי נָחַת,</p>
<p>         אַךְ מַחֲלַת לִבִּי לָךְ מִתְנַכֶּרֶת.</p>
<p>צֵא נָא, רְאֵה זִיקוֹת שֶׁמֶשׁ זֹרָחַת,</p>
<p>         בִּגְדֹל תְּקוּפָתָהּ בִּרחֹבוֹת קֶרֶת;</p>
<p>         תִּהְיֶה כְאִישׁ עִוֵּר נֹפֵל בַּפָחַת,</p>
<p>         אָז עֵינְךָ תִּהְיֶה פִּתְאֹם קֹדֶרֶת.</p>
<p>הִנֵּה כְּמוֹ חַמָּה, לַפִּיד, וָנֶשֶׁק,</p>
<p>         אִשָׁה יְפַת מַרְאֶה אֵלַי נִגְלָתָה,</p>
<p>         וּבְאוֹר בְּרַק חִצָּהּ עֵינִי נִכְסָתָה.</p>
<p>גֵּוִי בְּאֵין מַדְוֶה. אוּלָם רַק חֵשֶׁק</p>
<p>         יַשְׁבִּית יְגוֹן חַיַּי, הוּא יִרְפָאֵנִי;</p>
<p>         רוֹפֵא אֱלִיל, לֵךְ נָא, הֶרֶף מִמֶּנִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37064">https://benyehuda.org/read/37064</a></div></body>