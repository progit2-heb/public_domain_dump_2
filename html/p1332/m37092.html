<h1>אודיעך קשט אמרי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>          <strong>אמת</strong></p>
<blockquote>
<p><strong>אִשָּה</strong> יְפַת הַתֹּאַר</p>
<p>אֵלַי הֲלֹם נִגְלָתָה,</p>
<p>גַּם כִּי בְמַסְוֶה כִסְּתָה פָּנֶיהָ,</p>
<p>וּמְעִיל עֱנוּת עֹטֶפֶת</p>
<p>בּוֹ גֶלָלֵי צֵאָה וְחֶלְאַת רֶפֶת;</p>
<p>וָאֹמְרָה אֵלֶיהָ:</p>
<p>"מִי אַתְּ מְלֵאַת זֹהַר</p>
<p>כִי תִלְבְּשִׁי קַדְרוּת, כְּסוּת עֵיפָתֳה?</p>
<p>מִכָּל-אֱנוֹש מַה-תִּרְחֲקִי לָנֶצַח?</p>
<p>מַה-לָּךְ צְעִיף הַבּשֶׁת?</p>
<p>קוּמִי וְחִזְקִי מֵצַח,</p>
<p>עִזְבִי מְעִילֵי בּוּז וְכָל-תִּלְבּשֶׁת</p>
<p>פֶרֶשׁ וְקִיקָלוֹן; אֲהָהּ הַרְאִינִי</p>
<p>לֹא בַאֲפֵר מַרְאָיִךְ,</p>
<p>יָפְיךְ אֲשֶׁר יִזְרַח עֲלֵי פָנַיִךְ!</p>
<p>שׁוּבִי וְהַשְמִיעִינִי</p>
<p>קוֹלֵךְ, וּמִקּוֹלֵכִי</p>
<p>אֵדַע כְּבוֹד הוֹדֵךְ וְתִפְאַרְתֵּכִי"</p>
<p>לִי מַעֲנֶה נָתָנָה:</p>
</blockquote>
<blockquote>
<p>"הַט אָזְנְךָ וּשְׁמָעֳה,</p>
<p>אִם בַּעֲדִי חַיָּתְךָ נְגָּעֳה:</p>
<p>תַּחַת אֶפֵר שָׁכָנֳה</p>
<p>יִקְרַת צְבִי וָיֹפִי,</p>
<p>עַל כֵּן מְתֵי עַוְלָה וְאַנְשֵׁי דֹפִי</p>
<p>יִתְרַחֲקוּ מִמֶּנִּי,</p>
<p>יַעַן חֲתֻלָּתִי סְחִי וָדֹמֶן.</p>
<p>חֹתָם אֲנִי לָאֵל: נְקִי כַפָּיִם</p>
<p>הוּא לִי יְדִיד וָרֵעַ</p>
<p>חֹקֵר בְּתוֹךְ דָּבָר בְּעֹז יָדָיִם;</p>
<p>רַק אִיש יְשַׁר לֵבָב שְׁמִי יֹדֵעַ.</p>
<p>גַּם אַתְּ קְרַב פֹּה וּשְמַע, הִנֵּנִי:</p>
<p><strong>קֹשֶט, אֱמֶת, אֵמוּן, אֱמוּנָה, אֹמֶן</strong>."</p>
</blockquote>
<blockquote>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37092">https://benyehuda.org/read/37092</a></div></body>