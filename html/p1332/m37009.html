<h1>סד. אליכם גאים אקרא ואשא עליכם משל</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>נִטְעֵי שׁוֹשַׁנִּים לִכְפָרִים אָמָרוּ</p>
<p>נַחְנוּ נִמְלוֹךְ, כִּי יֹפִי לָנוּ, רֵיחַ.</p>
<p>וּכְפָרִים: מִי אַתֶּם? עַל כֹּל נִצֵּחַ</p>
<p>רֵיחֵנוּ גַּם יָפְיֵנוּ, מַה־יָּקָרוּ!</p>
</blockquote>
<blockquote>
<p>עוֹבֵד שָׁמַע רִיבָם “מַה־זֶּה תִּתְחָרוּ”</p>
<p>אָמַר לָהֶם, וּכְמִתְנַקֵּם, רוֹצֵחַ,</p>
<p>קָטַף כָּל־פִּרְחֵיהֶם; וּבְלֵב שָׂמֵחַ</p>
<p>לֹעֵג לָהֶם, וּלְקַלָּסָה נִשְׁאָרוּ.</p>
</blockquote>
<blockquote>
<p>הִנֵּה כִּי כֵן יִקְרֶה בֵּין אַנְשֵׁי חֶלֶד,</p>
<p>כִּי מִתְנַשֵּׂא לֵאמֹר אִישׁ אֶל רֵעִהוּ:</p>
<p>רַק אָנֹכִי אֶמְשׁוֹל, אֶמְלוֹךְ עָלֶיךָ.</p>
</blockquote>
<blockquote>
<p>עַד כִּי שַׂר מָוֶת בָּא לִרְאוֹת מַה־יֶּלֶד,</p>
<p>וַיְהִי כִמְצַחֵק בָּם; וּבְרוּם יָדֵהוּ</p>
<p>הֵמִית בָּחוּר וָשָׂב, עָשִׁיר, חֵלֵכָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37009">https://benyehuda.org/read/37009</a></div></body>