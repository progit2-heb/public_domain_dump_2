<h1>אודיע אמונה בפי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p><strong>מִי</strong> זֹאת בְּתוּלַת חֵן, וּבִבְתוּלֶיהָ</p>
<p>         הִנֵּה לְדוֹר דוֹרִים הֲלֹא עֹמֶדֶת?</p>
<p>         מִי זֹאת בְּמַסְוֶה כִּסְתָה פָנֶיהָ,</p>
<p>         לַפִּיד בְּמוֹ יָדָהּ וְאֵשׁ יֹקֶדֶת?</p>
<p>מִי זֹאת יְפֵה-פִיָּה בְחִין מִלֶּיהָ</p>
<p>         אֶל כָּל-מְתֵי תֵּבֵל אֶמֶת מַגֶּדֶת?</p>
<p>         מִי זֹאת לְבַב אָדָם בְּהוֹד מַרְאֶהָ</p>
<p>         תִּלְכֹּד, וְלֹא תִלְכֹּד בְּיָד לֹכֶדֶת?</p>
<p>בַּת אֵל יְחִידָה הִיא; וְאַשְׁרֵי נֶפֶשׁ</p>
<p>         תִּבְחַר בְּעַלְמָה זֹאת, וְעִמָּהּ תֶּהִי;</p>
<p>         תֵּדַע בְּסוֹד דַּרְכָּה לְבָעֵר רֶפֶשׁ.</p>
<p>בָּהּ יַחְפְּרוּ יַחְדָּו אֱלִילֵי דֹמֶן;</p>
<p>         בָּה כָּל-אֱנוֹשׁ יַשְׁקִיט וְיַרְחִיק נֶהִי;</p>
<p>         קִרְבַת אֱלֹהִים הִיא, אֱמוּנָה אֹמֶן</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37058">https://benyehuda.org/read/37058</a></div></body>