<h1>אשירה נא לידידי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>נודע ביהודה ובישראל גדול שמו ויהי שמעו בכל</p>
<p>הארץ המשורר החכם והנבון</p>
<p>כמה"ר</p>
<p><strong>שמואל דוד לוצאטו</strong></p>
<p>בהקריבי אליו ספרי זה למנחת זכרון מזכרת אהבה עד עולם</p>
<blockquote>
</blockquote>
<blockquote>
<p>נִבְלִי וְכִנּוֹרִי הַיוֹם אָעִירָה</p>
<p>לָתֵת תְּשׁוּרָה לָךְ, כִּי בָךְ נִשְׁבָּעְתִּי;</p>
<p>אֶת-חַסְדְּךָ עַל רֹאשׁ סִפְרִי אַזְכִּירָה,</p>
<p>כִּי מִמְּךָ הַכֹּל, אִם שִׁיר יָדָעְתִּי.</p>
<p>עַל כָּל שְׁגִיאוֹתַי, עֵינַי הָאִירָה,</p>
<p>אָז אֵדְעָה, כִּי לֹא לָרִיק יָגָעְתִּי.</p>
<p>תָּמוֹךְ אֲשׁוּרַי נָא, אִם רַגְלַי מָטוּ,</p>
</blockquote>
<blockquote>
<p><strong>דָּוִד שְׁמוּאֵל</strong> רָם עַל כָּל-<strong>לוּצָאטוּ!</strong></p>
</blockquote>
<blockquote>
<p>הִנֵּה בָאתִי עַתָּה בִמְגִלַּת-סֵפֶר</p>
<p>לִשְׁקֹד עַל דַלְתוֹת שִׁיר שַׂרְעַפַּי קָמוּ;</p>
<p>אַךְ לֹא גָּבַהּ לִבִּי עֵינַי לֹא רָמוּ</p>
<p>כִּי בֶן-אָדָם רִמָּה עָפָר וָאֵפֶר.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37049">https://benyehuda.org/read/37049</a></div></body>