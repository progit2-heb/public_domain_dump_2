<h1>סט. ביום חתונת פיסארו – ויטאלי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>קול חתן על כלה</p>
<blockquote>
</blockquote>
<blockquote>
<p>יוֹנָתִי, תַּמָּתִי, רֹקַח מִרְקַחַת</p>
<p>לִלְבָבִי, וּלְעֵינַי אַתְּ כַּבָּרֶקֶת;</p>
<p>מִצּוּף לִקְחֵךְ כָּל־אַנְחָתִי נִשְׁכַּחַת,</p>
<p>וּלְשׁוֹנֵךְ שֶׁמֶן מֹר עַל פִּי מוֹצֶקֶת.</p>
</blockquote>
<blockquote>
<p>כַּכֹּכָבִים וָשֶׁמֶשׁ אַתְּ זֹרַחַת,</p>
<p>וּלְיִפְעָתֵךְ רוּחִי, נַפְשִׁי שֹׁקֶקֶת;</p>
<p>בִּלְתֵּךְ אֵין לִי שַׁלְוָה, בִּלְתֵּךְ אֵין נַחַת,</p>
<p>לִבִּי דַוָּי, וּבְעַצְמוֹתַי דַּלֶּקֶת.</p>
</blockquote>
<blockquote>
<p>קוּמִי לָךְ, רַעְיָתִי יָפָתִי, לֵכִי</p>
<p>נָא וּשְׁבִי עִמִּי, מֶנִּי אַל תַּרְחִיקִי,</p>
<p>וִיהִי לִבֵּךְ לִבִּי, לִבִּי לִבֵּכִי.</p>
</blockquote>
<blockquote>
<p>לִקְרַאת דּוֹדֵךְ נָמֵס רַגְלֵךְ מַהֵרִי;</p>
<p>אַל תִּסֹּב בַּת עֵינֵךְ, כָּל־מַר תַּמְתִּיקִי;</p>
<p>לִמְצֹא מִמֵּךְ עָנָף לָשֵׂאת כָּל־פֶּרִי.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37014">https://benyehuda.org/read/37014</a></div></body>