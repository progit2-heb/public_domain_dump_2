<h1>יא. לידיד נפשי לנעים זמירות ישראל לשד"ל על ספרו כנור נעים</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>רֵעִי, מְיֻדָּעִי וְרוֹעִי נֵצַח</p>
<p>נִשְׂגָּב לְגַב עֻגָּב הֲלֹא רָאִיתִי;</p>
<p>בִּמְאֹד מְאֹד הוֹד טַעֲמוֹ הָגִיתִי:</p>
<p>נִיבוֹ וּמִכְתָּבוֹ שְׁבוֹ לָנֶצַח.</p>
</blockquote>
<blockquote>
<p>שִׁירִים לְעִבְרִים שָׁר וְהֵרִים מֵצַּח,</p>
<p>מֵהֶם פְּרִי בָרִיא צֳרִי אָרִיתִי:</p>
<p>יִשְׁמוֹר כְּמוֹ מִזְמוֹר וּבוֹ גִלִּיתִי</p>
<p>מַטְּמוֹן וְקִנָּמוֹן, וְכַמּוֹן, קֶצַח.</p>
</blockquote>
<blockquote>
<p>הֵן אֶל שְׁמוּאֵל אֵל בְּשִׂפְתֵי קֶדֶם:</p>
<p>חָכְמָה רְבִיד דָּוִד יְדִיד הַלֶּקַח;</p>
<p>לוּצָאט בְּמִשְׁפָּט שָׁר וּמָט כָּל־אֵבֶל.</p>
</blockquote>
<blockquote>
<p>גָּבַר אֱנוֹשׁ נָבָר וּבַר מִקֶּדֶם;</p>
<p>קָרַב, וְרַב עָרַב, כְּיֵין הָרֶקַּח</p>
<p>כִּנּוֹר נְעִים רֵעִים וְעִם הַנֵּבֶל.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36957">https://benyehuda.org/read/36957</a></div></body>