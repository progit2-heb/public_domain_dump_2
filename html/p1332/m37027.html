<h1>פב. זכר צדיק לברכה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>חַנּוּן, רַחוּם, צַדִּיק, הֹלֵךְ בַּיֹשֶׁר,</p>
<p>יָרֵא אֶת אֵל וּלְמִצְוֹתָיו יָפֵחַ;</p>
<p>לוֹ הָדָר, לוֹ מַלְכוּת, לוֹ הוֹן וָעֹשֶׁר,</p>
<p>גַּם לִמְשַׂנְאָיו פֶּשַׁע וָחֵטְא סֹלֵחַ.</p>
</blockquote>
<blockquote>
<p>וּבְסֵפֶר הַתּוֹרָה הֶרְאָה הָעֹשֶׁר</p>
<p>לִישַׁר לֵבָב וּבְחֶסֶד אֵל בֹּטֵחַ;</p>
<p>הִדְרִיךְ אֶת חַטָּאִים בִּנְתִיבוֹת כֹּשֶׁר,</p>
<p>בָּמוֹת בַּעַל נָתַץ גַּם הַמִּזְבֵּחַ.</p>
</blockquote>
<blockquote>
<p>לֵאלֹהֵי יִשְׂרָאֵל כָּבוֹד וְהֶדֶר</p>
<p>נָתַן, וּבְכָל יָמָיו רָדַף הַצֶּדֶק,</p>
<p>וּבְמִקְדַּשׁ אֵל חִזֵּק פֶּרֶץ וָבֶדֶק.</p>
</blockquote>
<blockquote>
<p>מִי זֶה הָאִישׁ נֹהֵג עַמּוֹ כָּעֵדֶר,</p>
<p>גּוֹיִם אֵלָיו יִדְרֹשׁוּ, אֵלָיו בָּאוּ?</p>
<p>זֶה בֶן אָמוֹן, הַמֶּלֶךְ יֹאשִׁיָּהוּ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37027">https://benyehuda.org/read/37027</a></div></body>