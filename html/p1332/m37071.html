<h1>אשירה נא לידידי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               המשכיל החכם והנבון כמה"ר <strong>שמואל דוד לוצאטו</strong></p>
<p>              על העתקתו (בשנת <strong>התקפ"ב</strong>) סדר תפלה לאשכנזים</p>
<p>               בלשון איטלקית הנוטפת מר ולבונה מכל עבריה.</p>
<blockquote>
<p><strong>אֶל</strong> בֵּית תְּפִלָּה אֹהֲבִי רָאִיתִי</p>
<p>         בֵּין שֹׁקְדֵי יוֹם יוֹם לְדַלְתוֹתֶיהָ,</p>
<p>          נָשָׂא לְעַם לֹעֵז תְּהִלֹתֶיהָ,</p>
<p>         כָּל-סוֹד וְכָל-סָתוּם אֲשֶׁר אִוִּיתִי.</p>
<p>קָנֶה וְקִנָּמוֹן וּמֹר אָרִיתִי</p>
<p>         מִנּי יְקָר לִקְחוֹ אֲשֶׁר תַּחְתֶּיהָ;</p>
<p>         כַּרְמֵי מְלִיצָתוֹ בְכָל-שִׁירֶיהָ,</p>
<p>         לִי נָטְפוּ עָסִיס, בְּגִיל שָׁתִיתִי.</p>
<p>אֶשְׁתַּחֲוֶה אִם כֵּן בְּעֹז בִּרְכָּיִם</p>
<p>         אֶל מוּל חָכָם לֵבָב וְאַמִּיץ כֹּחַ,</p>
<p>         בּוֹ בָּטְחוּ עִבְרִים וְאֵלָיו שָׁטוּ.</p>
<p>מִי זֶה כְגַן רָוֶה, כְּמוֹצָא מָיִם?</p>
<p>         מִי מִשְּׂדֵה עַמּוֹ יְבַעֶר-חוֹחַ?</p>
</blockquote>
<blockquote>
<p>         <strong>דָּוִד שְׁמוּאֵל</strong> הוּא לְבֵית <strong>לוּצֵאטוּ.</strong></p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37071">https://benyehuda.org/read/37071</a></div></body>