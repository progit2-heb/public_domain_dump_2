<h1>על חיי החכם</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               המשורר והמקובל ר' <strong>משה חיים לוצאטו</strong> מפאדובה.</p>
<blockquote>
<p><strong>מִי</strong> זֶה חָכָם, נָבוֹן, עוֹדֶנּוּ נָעַר</p>
<p>         רַב בִּלְשׁוֹן לִמּוּדִים, שֵׂכֶל יוֹדֵעַ?</p>
<p>         מִי זֶה בִּשְׂדֵה עִבְרִים מוּסָר זֹרֵעַ,</p>
<p>         לִנְצֹר אָרְחוֹת מַשְׂכִּיל, וּלְהַרְחִיק בָּעַר?</p>
<p>מִי זֶה חֶרֶב הַסּוֹד הוֹצִיא מִתָּעַר</p>
<p>         לִגְאוֹל נִדְחֵי עַמּוֹ רַק כִּמְתַעְתֵּעַ?</p>
<p>         מִי זֶה רוּחַ רֹעֶה, וַיְהִי שֹׁמֵעַ,</p>
<p>         קוֹל מִדַּבֵּר אֵלָיו מִסַּף הַשָּׁעַר?</p>
<p>מִי זֶה שִׁיר וּתְהִלָּה, חֶרְפָּה וָקֶלֶס</p>
<p>         אֵלָיו נָאווּ? מִי זֶה נֹטֶה עַל תֹּהוּ</p>
<p>         גַּם כִּי מִשּׁוֹשַׁנָּיו רַבִּים לָקָטוּ?</p>
<p>מִי זֶה הָרֵי קַדְרוּת שָׁקַל בַּפֶּלֶס?</p>
<p>         מִי זֶה שָּׁר בַּשִּׁירִים עַד אֵין כָּמֹהוּ?</p>
<p>         הֵן זֶה הָאִישׁ <strong>משֶׁה חַיִּים לוּצָאטוּ.</strong></p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37070">https://benyehuda.org/read/37070</a></div></body>