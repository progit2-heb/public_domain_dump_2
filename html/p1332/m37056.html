<h1>טוב שבת בארץ מדבר</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               כי ראיתי חמס וריב בעיר.</p>
<div align="left" dir="RTL">
Chi v'ba rapito, o Secoli
<p>Degni d’eyerna lode?</p>
<p>Tutto svani. Trionfano</p>
<p>Fasto, avarizia e frode.</p>
<p>Fuggiano o Cara, involati</p>
<p>Dalla Città fallace.</p>
<p>Meco ne’boschi annidati,</p>
<p>Chè sol ne’boschi è pace.</p>
<p>SAVIOLI - - Amori IV</p>
</div>
<blockquote>
<p><strong>אִם</strong>      קוֹל אֶשְׁמַע לִשְׂמֹאל פִּתְאֹם אֵמִינָה;</p>
<p>         בִּעיר חָמָס וָרִיב בַּשָׂב וָנָעַר;</p>
<p>         רָאִיתִי בָהּ תִּרְמֹשׂ כָּל-חַיְתוֹ יָעַר,</p>
<p>         וּלְשׁוֹן תַּרְמִית כִּי מַמְלַכְתָּהּ הֵכִינָה.</p>
<p>רַק שָׁוְא וּדְבַר כָּזָב אָמְנָם אָבִינָה;</p>
<p>         אֶרְאֶה חָכָם יֹאבַד כִּכְסִיל וָבָעַר;</p>
<p>         יוֹם אִירָא מִסּוּפָה, מֵרוּחַ סָעַר,</p>
<p>         אָחִישָׁה מִפְלָט לִי, רָחוֹק אָלִינָה.</p>
<p>הֵן פָּרַח הַזָּדוֹן, הַשֵׁאת, הַשֶּׁבֶר;</p>
<p>         כָּל-סִיג, כָּל-חֶלְאָה, כָּל-עָוֹן וָפֶשַׁע;</p>
<p>         הַחָכְמוֹת רַק מִחוּץ לָעִיר תָּרֹנָּה.</p>
<p>אֹמַר: מִי יִתֵּן לִי כַיּוֹנָה אֵבֶר</p>
<p>         אָעוּפָה בַמִּדְבָּר, שָׁמָּה אֶשְׁכֹּנָה;</p>
<p>         כִּי לֹא יָנוּחַ שָׁם שֵׁבֶט הָרֶשַׁע.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37056">https://benyehuda.org/read/37056</a></div></body>