<h1>פח. לכבוד ידי נפשי כְּרֵעַ לי החכם שד"ל על ביאורו לנבואות ישעיה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אִמְרֵי יְשַׁעְיָה נִפְלְאוּ נִּשְׁגָּבוּ,</p>
<p>הַחֹקְרִים בָּם נִבְהֲלוּ נֶחְפָּזוּ;</p>
<p>פַּחַד אֲחָזָתָם שָׁם וּבָם נִכְזָבוּ</p>
<p>נִיבָם וְתוֹחַלְתָּם, וְכֵן נִגְרָזוּ.</p>
</blockquote>
<blockquote>
<p>לֹא יָדְעוּ הָבִין, וְלֹא שָׁאָבוּ</p>
<p>מִמַּעְיְנוֹת חָכְמָה, וְהֵן אָחָזוּ</p>
<p>בָּם מַהֲתַלּוֹת שָׁוְא אֲשֶׁר כָּתָבוּ,</p>
<p>סוֹדָם וּמוּסָרָם אֱוִילִים בָּזוּ.</p>
</blockquote>
<blockquote>
<p>עַד קָם שְׁדָל, הֵינִיק דְּבַשׁ מִסָּלַע,</p>
<p>צּוּף מַעֲמַקֵּי לֵב, בְּנֵי הָאָרֶץ;</p>
<p>וַיֶּחֱשׁוּ צָרָיו וְדִּבְרֵי בָלַע.</p>
</blockquote>
<blockquote>
<p>שָׁמַע נְבִיא הָאֵל, וּמִשָׁמָיִם</p>
<p>קָרָא שְׁדָל גֹּאֵל וְגֹדֵר פָּרֶץ;</p>
<p>בִּינוּ צְמֵאֵי טוֹב, לְכוּ לַמָּיִם!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37033">https://benyehuda.org/read/37033</a></div></body>