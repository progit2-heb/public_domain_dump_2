<h1>מוסר שירִי בני אל תמאס</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>          ואל תקן בתוכחתו, ויתד</p>
<p>          תהיה לך על אָזְנֶךְ למען תלך</p>
<p>          בדרך טובים</p>
<blockquote>
</blockquote>
<p><strong>א</strong></p>
<blockquote>
</blockquote>
<blockquote>
<p><strong>שְׁמַע</strong> בְּנִי, הֱיֵה כְמוֹ אֲרִי</p>
<p>אֱלֵי דְבַר אֱמֶת, וְשׁוּב צְלָח;</p>
<p>נְצוֹר לְשׁוֹנְךָ, עֲזוֹב חֳרִי,</p>
<p>אֲמִתְּךָ וְאוְֹרךָ שְׁלָח;</p>
<p>גְּשָׁה בְנִי הֲלֹם, לְקוֹט פְּרִי,</p>
<p>וְתַעֲנוּג חֲשׁוֹב כְּנֶאֱלָח;</p>
<p>אֱכוֹל, שְׁתֵה מְעַט, וְרֹב בְּעַט,</p>
<p>מְעַט צֳרִי קְחָה, דְּבַשׁ מְעַט.</p>
</blockquote>
<p><strong>ב</strong></p>
<blockquote>
</blockquote>
<blockquote>
<p>אֱסוֹף דְּבַר אֱמֶת וְתֶאֱגֹר,</p>
<p>וְשָׁוְא וְרִיק בְּסִפְרְךָ מְחֵה;</p>
<p>הֳדָרְךָ וְהוֹדְךָ חֲגוֹר,</p>
<p>וְחֹטְאִים בְּדַרְכְּךָ נְחֵה;</p>
<p>בְּיִצְרְךָ תְּנָה חֲנִית, סְגוֹר,</p>
<p>וּמִמְּךָ בְּכָל-זְמַן דְּחֵה;</p>
<p>וְסִיג וְחֵטְא עֲזוֹב, וּפֹה בְרִי</p>
<p>קְחָה מְעַט דְּבַשׁ, מְעַט צֳרִי.</p>
</blockquote>
<p><strong>ג</strong></p>
<blockquote>
<p>עֲלֵה בְדַעְתְּךָ לְרוּם זְבוּל,</p>
<p>וְאַל תְּהִי בְסוֹד מְשַׂחֲקִים;</p>
<p>חֲשׁוֹב בְּמִפְלְאוֹת בְּלִי גְבוּל,</p>
<p>וּבוּז וְרֹק זְרוֹק לְדֹלְקִים;</p>
<p>שְׁלֵיו וְשַׁלְאֲנָן אֱסוֹף יְבוּל,</p>
<p>וְלַעֲנָּה נְטוֹשׁ לְעֹשְקִים;</p>
<p>כְּיָדְךָ תְּנָה לְחֵלְכָה,</p>
<p>מְעַט צֳרִי, מְעַט דְּבַשׁ קְחָה.</p>
</blockquote>
<p><strong>ד</strong></p>
<blockquote>
</blockquote>
<blockquote>
<p>בְּמִפְעֲלוֹת יְקָר הֱיֵה בְכוֹר,</p>
<p>וְאָז לְךָ פְּאֵר וּמַעֲלָה;</p>
<p>וְאֵל וְשִׂר יְרָא; בְּרִית זְכוֹר,</p>
<p>בְּכַל קְרֹב כְּאֵב וּמַחֲלָה;</p>
<p>אֱמֶת לְךָ קְנֵה, וְאַל מְכוֹר,</p>
<p>וְלִבְּךָ אֲזַי בְצַהֲלָה;</p>
<p>חֲכַם בְּנִי, לְבוּשׁ שְׂאֵת לְבַשׁ,</p>
<p>קְחָה מְעַט צֳרִי, מְעַט דְּבַשׁ:</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37093">https://benyehuda.org/read/37093</a></div></body>