<h1>עז. ועת לדבר</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>לִדְבַר אֱמֶת אַל תֶּחֱשֶׁה, אִישׁ דֵּעַ,</p>
<p>כִּי בָהּ כֵּאוֹר חַמָּה, כְּאוֹר יָרֵחַ</p>
<p>תַּזְהִיר פְּנֵי תֵבֵל, וְכֹל זֹרֵחַ,</p>
<p>בָּהּ יַעֲלֹז בַּר לֵב וְיִשְׁתַּעְשֵׁעַ.</p>
</blockquote>
<blockquote>
<p>הוֹכַח בְּמִסְתָּרִים עֲוֹן הָרֵעַ;</p>
<p>וּקְרָא בְקוֹל גָּדוֹל, וְהִתְיַפֵּחַ</p>
<p>חַטֹּאת יְשֻׁרוּן עַמְּךָ; שַׁבֵּחַ</p>
<p>בִּינַת חֲכַם לֵבָב וְאִישׁ שֹׁמֵעַ.</p>
</blockquote>
<blockquote>
<p>אַל נָא תְהִיּ כַמֵּת, וְשָׂא קֹלֶךָ</p>
<p>נֶגֶד רְחֵקֵי אֵל, וְחֵטְא וָפֶשַׁע</p>
<p>יוֹדוּ וְיִתְוַדּוּ לְאֵל הַיֵּשַׁע.</p>
</blockquote>
<blockquote>
<p>אַךְ טוֹב לְדַבֵּר לַעֲזֹר חֵלֵכָה;</p>
<p>אַךְ לַתְּבוּנָה טוֹב לְמַלֵּל אֹמֶר.</p>
<p>שִׁמְעוּ, קְחוּ מוּסָר, קְרוּצֵי חֹמֶר!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37022">https://benyehuda.org/read/37022</a></div></body>