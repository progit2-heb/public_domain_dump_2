<h1>אה זה חדש הוא בית תלמוד תורה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>          אשר הוקם פה פאדובה בשנת באו שעריו לפ"ק</p>
<p>          ולהשוקת ראשי העדה בזמירותי אריע לו ושם</p>
<p>          הומקו לזכרון לבני ישראל.</p>
<blockquote>
</blockquote>
<p>          על הפתח:</p>
<blockquote>
<p><strong>מַתָּנָה</strong> מֵהַר סִינַי,           אַשְׁרֵי אִישׁ שָׂם עַל לִבּוֹ;</p>
<p>זֶּה הַשַּׁעַר לַאדֹנָי,           צַדִּיקִים יָבֹאוּ בוֹ.</p>
</blockquote>
<p>          ועל קירות הבית סביב:</p>
<blockquote>
</blockquote>
<blockquote>
<p>יַלְדֵי עִבְרִים,           עִם בַּחוּרִים,</p>
<p>קִרְבוּ שִׁמְעוּ           פִּקּוּדֵי אֵל;</p>
<p>כִּי הוּא אָמַר,          צִוָּה גָמַר,</p>
<p>זִכְרוּ חֻקַּי           עַם יִשְׂרָאֵל.</p>
<p>רַב עִם תַּלְמִיד.           מִנְחַת תָּמִיד,</p>
<p>יִכּוֹן שִׂיחָם,           בִּמְקוֹם הַרְאֵל.</p>
<p>תִּשְׂגָּה חָכְמָה,           תַּרְבֶּה עָצְמָה,</p>
<p>לֹא יֶחְסַר עוֹד,           רַב וּמְנַהֵל.</p>
<p>שִׂמְחָה אוֹרָה.           תַּלְמוּד תּוֹרָה</p>
<p>אָדוֹן חַנּוּן           מִכֶּם שֹׁאֵל;</p>
<p>כִּי כֵן מַהֵר           יָפִיץ יָאֵר</p>
<p>שֶׁמֶש צִדְקוֹ           אוֹר כִּי יַהֵל.</p>
<p>רֹעֶה עֶדְרוֹ           יִשְׁלַח עֶזְרוֹ</p>
<p>אֶת מַלְאָכוֹ           הַצֹּאן יַקְהֵל.</p>
<p>אָז בִּמְשִׁיחוֹ           יִתֵּן רוּחוֹ</p>
<p>וּלְעִיר דָּוִד           יָחִישׁ גֹאֵל;</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37113">https://benyehuda.org/read/37113</a></div></body>