<h1>סה. לַכֹּל זמן הזה, ועת לכל חפץ</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>תֹּר הָרִנָּה, עֵת הַזָּמִיר הִגִּיעַ;</p>
<p>בָּא מוֹעֵד הַשִּׂמְחָה, וּזְמַן הַזֶּבֶד,</p>
<p>לֹא נִכָּר שׁוֹעַ לִפְנֵי דַל, אִישׁ כֶּבֶד</p>
<p>עָוֹן עִם אִישׁ צַדִּיק יִשְׁקֹט, יַרְגִּיעַ.</p>
</blockquote>
<blockquote>
<p>גַּם פֶּתִי גַּם סָכָל אִמְרוֹ יַבִּיעַ;</p>
<p>אִישׁ עָשִׁיר יִתְרוֹמָם עַל בֶּן־יוֹכֶבֶד;</p>
<p>הֵן כָּעָם כַּכֹּהֵן כַּשַּׂר כָּעֶבֶד</p>
<p>מִתְחַכֵּם, מִתְנַשֵּׂא עַד חוּג רָקִיעַ.</p>
</blockquote>
<blockquote>
<p>אִישׁ אִישׁ מִלִּין יַחְבִּיר עַל סוֹד וָפֶלֶא,</p>
<p>אִישׁ אִישׁ פִּיהוּ יִפְצֶה לִלְשׁוֹנוֹת אָרֶץ;</p>
<p>אִישׁ אִישׁ עַל כֹּל יֹאמַר: מָה־הֵמָּה אֵלֶּה?</p>
</blockquote>
<blockquote>
<p>הַכֹּל יִדְאֶה הַיּוֹם עַל כַּנְפֵי רוּחַ;</p>
<p>הָאֵד מוֹשֵׁל עַל כֹּל, גֹּדֵר כָּל־פָּרֶץ.</p>
<p>אַשְׁרֵי הָאִישׁ בַּדּוֹר הַזֶּה בָּטוּחַ!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37010">https://benyehuda.org/read/37010</a></div></body>