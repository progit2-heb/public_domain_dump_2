<h1>כד. חלום הכילי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>גֶּבֶר מְלַמֵּד חֹק, לְבִצְעוֹ רֵעַ,</p>
<p>חָלַם חֲלוֹם, כִּי בַאֲרָם נַהְרַיִם</p>
<p>הוּקַם מְקוֹם מִדְרָשׁ, וְכִמְתַעְתֵּעַ</p>
<p>הָיָה מְאַלֵּף דָּת בְּקִרְיָתַיִם.</p>
</blockquote>
<blockquote>
<p>שָׂשׂוֹן וְגִיל רַב לוֹ; וְאִם פֹּשֵׁעַ</p>
<p>לִקְבֹּץ בְּלֹא עָמָל זְהַב פַּרְוַיִם,</p>
<p>מַה־לּוֹ? לְהוֹרוֹת שָׁם וְשָׁמָּה דֵּעַ?</p>
<p>רַק לֶאֱסוֹף שָׂכָר מְנַת כִּפְלַיִּם.</p>
</blockquote>
<blockquote>
<p>אַךְ בַּהֲקִיצוֹ חִיל רְתֵת וָפַחַד</p>
<p>הָהּ! נָפְלוּ עָלָיו: וְהִנֵּה רוּחַ</p>
<p>אָסַף בְּמוֹ חָפְנָיו, וְכֶסֶף אַיִן.</p>
</blockquote>
<blockquote>
<p>סִפֵּר לְתַלְמִידָיו בְּקֹצֶר רוּחַ</p>
<p>אֶת־הַחֲלוֹם; וַיִקְרְצוּ הָעַיִן,</p>
<p>כִּי רַק לְהוֹן עֵינָיו וְלִבּוֹ יַחַד.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36969">https://benyehuda.org/read/36969</a></div></body>