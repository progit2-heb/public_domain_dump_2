<h1>סב. טובה צפרנן של ראשונים מכריסן של אחרונים</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אָז מִקֶּדֶם הִפּוֹקרָאטֵי, גָּאלֵינוּ,</p>
<p>כָּל־עֵשֶׂב מַכִּירִים, נֶגַע וָקָרֶץ;</p>
<p>הוֹרוּ מַה־טּוֹב מָה־רַע לִגְוִיָּתֵנוּ,</p>
<p>וּרְפוּאָה וּתְעָלָה נִרְאוּ בָאָרֶץ.</p>
</blockquote>
<blockquote>
<p>אָז מִקֶּדֶם חַיִּים הָיוּ חַיֵּינוּ,</p>
<p>עַל כִּי בִכְתָבֵיהֶם מַשְׁבִּיתִים פָּרֶץ;</p>
<p>אַךְ לַמָּוֶת עַתָּה הָיוּ יָמֵינוּ,</p>
<p>כִּי לַנְחוֹתֵינוּ קָם חָגָב וָשָׁרֶץ.</p>
</blockquote>
<blockquote>
<p>הֵן כַּמַּיִם כָּעֵת דַּם־אִישׁ יִשְׁפֹּכוּ,</p>
<p>עַד כִּי לֵחוֹ, כֹּחוֹ נֶהְפַּךְ לַמַּיִם;</p>
<p>וּבְכָל־מַדְוֶה קָשֶׁה כַּצֹּאן נָבֹכוּ.</p>
</blockquote>
<blockquote>
<p>תַּחַת אַדְמַת עָפָר טָמוּן כָּל־פֶּלֶא</p>
<p>שִׂכְלָם, מִי לֹא יֹאמַר כִּי שִׁבְעָתַיִם</p>
<p>הָרִאשׁוֹנִים הָיוּ טוֹבִים מֵאֵלֶּה?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37007">https://benyehuda.org/read/37007</a></div></body>