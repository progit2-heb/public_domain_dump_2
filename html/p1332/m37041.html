<h1>צו. בן אדם! תזכור מעללי יה וטוב לך</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הֵן אָנֹכִי נִצָּב עַל עֵין הַמַּיִם,</p>
<p>בֶּטַח, וּכְחֹם הַיּוֹם, שָׁמָּה אָנוּחַ</p>
<p>תַּחַת סֻכַּת פֹּארוֹת וּלְצֵל תַּפּוּחַ,</p>
<p>לַחְקֹר נֹעַם תֵּבֵל וִיפִי שָׁמַיִם.</p>
</blockquote>
<blockquote>
<p>שָׁם הַיְסוֹדוֹת אָבוּר גַּם שִׁבְעָתַיִם,</p>
<p>הַמַּיִם הָאֵשׁ הָאָרֶץ הָרוּחַ.</p>
<p>עָלֵימוֹ מִלָּתִי עַד שֶׁיָפוּחַ</p>
<p>הַיּוֹם, בַּיְתָה אָשׁוּב בֵּין הָעַרְבַּיִם.</p>
</blockquote>
<blockquote>
<p>עַל מִשְׁכָּבִי אֶחְשֹׁב: וּלְמִי כָל־אֵלֶּה</p>
<p>בָרָא הָאֵל, לוּלֵא יֵיטִיב לַגֶּבֶר,</p>
<p>וּלְהַפְלִיא לוֹ חַסְדּוֹ עֵצוֹת וָפֶלֶא?</p>
</blockquote>
<blockquote>
<p>אִם כֵּן אֵפוֹא, אֵיךְ, בֶּן־אָדָם, כָּל־פֶּשַׁע</p>
<p>תַּרְבֶּה, תִּמְרֹד, תִּשְׁכַּח אֵל מַשְׁבִּיר שֶׁבֶר,</p>
<p>וּבְיוֹם רָעָה תִּשְׁאַל וּתְקַוֶּה יֶשַׁע?</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37041">https://benyehuda.org/read/37041</a></div></body>