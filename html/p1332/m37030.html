<h1>פה. תבל ויושבי בה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>תֵּבֵל, מַעְיָן נִרְפָּשׂ וּמְקוֹר כָּל תֶּבֶל,</p>
<p>אֵיכָה עַל רֹאשׁ סָכָל כֶּתֶר תִּפְאֶרֶת</p>
<p>תָּשִׂימִי, וּכְזָרָה וּכְמִתְנַכֶּרֶת</p>
<p>תִּהְיִי לִנְבוֹן דָּבָר אָסוּר בַּכֶּבֶל?</p>
</blockquote>
<blockquote>
<p>סַלְעֵךְ וּמְצוּדָתֵךְ עַל שָׁוְא וָהֶבֶל,</p>
<p>וּבְתוֹכֵךְ הוֹלֵלוּת הִנֵּה נֶהְדֶּרֶת;</p>
<p>זֵד יִשְׁכּוֹן עַל גַּפֵּי וּמְרוֹמֵי קֶרֶת,</p>
<p>חָנֵף יִשְׂחַק, יִפְרוֹט עַל פִּי הַנֵּבֶל.</p>
</blockquote>
<blockquote>
<p>לֶחֶם צַר לַצַּדִּיק אוֹ מַיִם לַחַץ;</p>
<p>חָכָם רָעֵב, צָמֵא, נֹדֵד לַלֶּחֶם;</p>
<p>וּבְעָנְיוֹ אִישׁ מַשְׂכִּיל מֻשְׁלָךְ בָּרֶפֶשׁ.</p>
</blockquote>
<blockquote>
<p>תֵּבֵל תֵּבֵל! יוֹם יוֹם תַּרְבִּי הַמַּחַץ,</p>
<p>נֶפֶל אֵשֶׁת אַךְ טוֹב, אוֹ עֹצֶר רֶחֶם,</p>
<p>לוּלֵי הָאֵל הוֹתִיר שָׂרִיד לַנֶּפֶשׁ.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37030">https://benyehuda.org/read/37030</a></div></body>