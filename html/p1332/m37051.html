<h1>ויברך יוסף את ה'</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<p>               לעיני כל הקהל</p>
<blockquote>
</blockquote>
<blockquote>
<p><strong>בָּרוּךְ</strong>      שֵׁם אֵל עֶלְיוֹן קֹנֵה שָׁמָיִם,</p>
<p>         בָּרוּךְ מַטְרִיחַ עָב וּמְרַוֵּה תֶלֶם;</p>
<p>         בָּרוּךְ רוֹקַּע הָאָרֶץ עַל הַמָּיִם,</p>
<p>         בָּרוּךְ בּוֹרֵא אֶת-הָאָדָם בַּצֶּלֶם.</p>
<p>בָּרוּךְ      אֹהֵב צָדִּיק וּנְקִי כַפָיִם.</p>
<p>         בָּרוּךְ סוֹמֵךְ נֹפֵל אִם שָׂב, אִם עֶלֶם;</p>
<p>         בָּרוּךְ חַנּוּן, רַחוּם, אֶרֶךְ אַפָיִם,</p>
<p>         בָּרוּךְ רוֹצֶה קָרְבָּן, עֹלָה וָשֶׁלֶם.</p>
<p>בָּרוּךְ      אַתָּה עֹטֶה אוֹר לִמְבַקְשֶׁיךָ,</p>
<p>         בָּרוּךְ נֶאְדָּר בַּקֹּדֶש, נֹתֵן חָיִל,</p>
<p>         בָּרוּךְ מִכָּל-בָּרוּךְ זֵכֶר קָדְשֶׁךָ.</p>
<p>בָּרוּךְ      צוּר, אֵל קַנָּא [הוּא אֵשׁ אֹכֵלָה];</p>
<p>         בָּרוּךְ אַתָּה בַיּוֹם, בָּרוּךְ בַּלָּיִל,</p>
<p>         בָּרוּךְ מִן הָעוֹלָם עַד עוֹלָם סֶלָה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37051">https://benyehuda.org/read/37051</a></div></body>