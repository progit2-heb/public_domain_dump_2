<h1>סג. תהלת מלך שברופאים Le Roy ידבר פי</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>הָרוֹפְאִים! אֹמַר, עַד אָן תָּזִידוּ</p>
<p>הָרֵם תְּבוּנַתְכֶם עַד רוּם שָׁמַיִם?</p>
<p>הָרוֹפְאִים! אֶקְרָא, עַד אָן תַּצְמִידוּ</p>
<p>צוּף בַּמְּרוֹרִים רַק לַרְבּוֹת כִּלְאַיִם?</p>
</blockquote>
<blockquote>
<p>הָרוֹפְאִים! אֶזְעַק, עַד אָן תּוֹרִידוּ</p>
<p>לִשְׁאוֹל בְּלֹא קִצָּמוּ רִבּוֹתַיִם?</p>
<p>אֵיךְ מִפְלְאוֹת חָכְמָה הַגֵּד תַּגִּידוּ,</p>
<p>אִם שִׁבְתְּכֶם עַל הוֹן וּזְהַב פַּרְוַיִם?</p>
</blockquote>
<blockquote>
<p>הִשְׁתַּחֲווּ לִפְנֵי חָכָם וָמֶלֶךְ,</p>
<p>כִּי הוּא בְּמִרְקַחְתּוֹ עָשִׁיר וָחֵלֶךְ</p>
<p>מוֹלִיךְ בְּכֶלַח וּבְשַׁלְוָה אֶל־קֶבֶר.</p>
</blockquote>
<blockquote>
<p>דֹּמּוּ, וְאַל תַּרְבּוּ חֵבֶל עַל חֵבֶל;</p>
<p>חִדְלוּ חֲלַקְלַקּוֹת, עִזְבוּ כָּל־הֶבֶל;</p>
<p>בִּינוּ, דְּעוּ מַה־טּוֹב מָה רַע לַגֶּבֶר!</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37008">https://benyehuda.org/read/37008</a></div></body>