<h1>עט. ועת שלום</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>יוֹם שָׂשׂוֹן, יוֹם שִׂמְחָה וּזְמַן תּוֹחֶלֶת</p>
<p>כִּי קוֹל שָׁלוֹם וּמְבַשֵּׂר טוֹב בָּאָרֶץ;</p>
<p>תַּחַת מַלְכוּת זָדוֹן קָמָה מֶמְשֶׁלֶת</p>
<p>אַחְוָה, חֶדְוָה, שַׁלְוָה, שָׁבַת כָּל קָרֶץ.</p>
</blockquote>
<blockquote>
<p>שֵׂכֶל הֵרִים נִסּוּ, בּוֹשָׁה אִוֶּלֶת;</p>
<p>בִּרְחוֹבוֹתֵינוּ אֵין יוֹצֵאת אֵין פָּרֶץ;</p>
<p>אִישׁ אִישׁ לֹא יֵחַת, לֹא יִסְגֹּר הַדֶּלֶת,</p>
<p>כִּי לִדְבַשׁ נֶהְפַּךְ רֹאשׁ פֶּתֶן וָשָׁרֶץ.</p>
</blockquote>
<blockquote>
<p>דִּבְרֵי שָׁלוֹם נִשְׁמַע מִנִּי כָל עֵבֶר;</p>
<p>שָׁלוֹם יִשְׁאַל, שָׁלוֹם יָשִׁיב הָרֵעַ,</p>
<p>שָׁלוֹם שָׁלוֹם יִקְצֹר, שָׁלוֹם זֹרֵעַ.</p>
</blockquote>
<blockquote>
<p>בֶּטַח תַּחַת גַּפְנוֹ יֵשֵׁב כָּל גֶּבֶר;</p>
<p>דֹּב יָגוּר עִם פָּרָה, אַרְיֵה עִם כֶּשֶׂב;</p>
<p>הַר יָרֹן, עֵץ יָגִיל, יִשְׂחַק כָּל עֵשֶׂב.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37024">https://benyehuda.org/read/37024</a></div></body>