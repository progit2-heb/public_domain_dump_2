<h1>א. בן יכבד אב</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>אָבִי מְשׂוֹשׂ לִבִּי! כְּאֵבִי נֶצַח</p>
<p>כִּי בָא זְמָן, צָבָא וְקֵץ יָמֶיךָ;</p>
<p>אוֹי לִי! וְגוֹרָלִי בְגוֹרָלֶךָ</p>
<p>אֵין עוֹד, וְהֵא אֶרְאֶה בְיוֹם הָרֶצַח!</p>
</blockquote>
<blockquote>
<p>אֵיכָה אֲרוּכָה אֵין לְךָ, אִישׁ נֶצַח,</p>
<p>לֹא יַעֲזוֹר מָזוֹר לְהַצִּילֶךָ?</p>
<p>שׁוֹאָה מְשׁוֹאָה הָהּ! לְמִשְׁפַּחְתֶּךָ,</p>
<p>דַּרְדַּר סְמָדָר לָהּ, וְלִי אֵין קֶצַח.</p>
</blockquote>
<blockquote>
<p>אֶזְחַל וְאֶתְחַלְחַל בְּיוֹם צָרָתָה;</p>
<p>הֹוָה עֲלֵי הֹוָה לְבֵיתִי אֶדֶן,</p>
<p>אֵין עֹז וְאֵין מָעוֹז וְאֵין עֶזְרָתָה.</p>
</blockquote>
<blockquote>
<p>רַק זִכְרְךָ בִּטְחָה לְחַזֵּק בֶּדֶק.</p>
<p>בֵּין שֹׁכְבִים טוֹבִים בְּגַן הָעֵדֶן,</p>
<p>בָּרוּךְ, לְךָ עָרוּךְ פְּרִי הַצֶּדֶק</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/36947">https://benyehuda.org/read/36947</a></div></body>