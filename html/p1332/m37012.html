<h1>סז. הַדּוֹר! אַתֶּם בקרבכם נפלאות סוס דוהֵר ומרכבה מרקדה</h1>
יוסף אלמנצי
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
</blockquote>
<blockquote>
<p>חָכָם וּנְבוֹן דָּבָר, שֹׁמֵר מִשְׁמֶרֶת,</p>
<p>חֹקֵר בִּתְבוּנָתוֹ מוּסָר וָדֵעַ,</p>
<p>מַה־גּוֹרָלוֹ? נִבְזֶה, נִמְאָס, יָגֵעַ;</p>
<p>כֶּסֶף אֵין לוֹ, וּגְמוּל יָדָיו עֹפֶרֶת.</p>
</blockquote>
<blockquote>
<p>אַךְ לֹּא כֵן הַמְפַזֶּזֶת וּמְכַרְכֶּרֶת;</p>
<p>לֹא כֵן אִישׁ בִּגְרוֹנוֹ כָּל־לֵב קֹרֵעַ;</p>
<p>כִּי לֹא יֶחְסַר לָהֶם אֹהֵב וָרֵעַ,</p>
<p>לָהֶם זָהָב לָרוֹב, לָהֶם תִּפְאֶרֶת.</p>
</blockquote>
<blockquote>
<p>שִׁמְעוּ אַבִּירֵי לֵב וּרְחֵקֵי צֶדֶק:</p>
<p>לָמָּה לִשְׂחֹק תִּהְיוּ גִבֹּרֵי כֹחַ,</p>
<p>לַחְכְמָה רַכֵּי לֵב וּרְפֵי יָדַיִם?</p>
</blockquote>
<blockquote>
<p>מִזֶּה יֵצֵא כָל־רָע, מִזֶּה כָל־בֶּדֶק:</p>
</blockquote>
<blockquote>
<p>לֹא דוֹר הַלֵּב, דּוֹר זֶה, לֹא דוֹר הַמֹּחַ;</p>
<p>דּוֹר הַגָּרוֹן, דּוֹר זֶה, דּוֹר הָרַגְלַיִם.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/37012">https://benyehuda.org/read/37012</a></div></body>