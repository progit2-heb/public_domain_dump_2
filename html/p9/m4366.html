<h1>סֵירֵינָדָה</h1>
אורי ניסן גנסין
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>שְׁלוֹם עַרְבַּיִם לָךְ, יוֹנָתִי!</p>
<p>מִנִּי שְׂפַת הַנָּהָר בָּאתִי,</p>
<p>שָׁם שָׁאַפְתִּי רוּחַ שְׁפָיִם…</p>
<p>צוֹד צָדַנִי – וּבֶחָיִל</p>
<p>סוֹד תַּעֲלֻמוֹת זֶה הַלָּיִל</p>
<p>הַמִּשְׁתַּפֵּךְ מֵאַפְסָיִם!</p>
<p>צוֹד צָדַתְנִי שִׁפְעַת קְסָמָיו,</p>
<p>כֶּסֶף סַהֲרוֹ, תְּכֵלֶת שָׁמָיו,</p>
<p>לַחַשׁ קָדְשׁוֹ – אַף נִפְעַמְתִּי:</p>
<p>רָזִי לִי!.. אַךְ מִמֶּרְחַקִּים</p>
<p>אֶנְקַת אַסִּיר בַּמַּחְשַׁכִּים…</p>
<p>שְׁלוֹם עַרְבַּיִם לָךְ, יָפָתִי!</p>
<p>מִנִּי שְׂפַת הַנָּהָר בָּאתִי –</p>
<p>מָלֵא הוֹד כָּמוֹךְ, הוֹד לָיִל:</p>
<p>אֶת תַּעֲנֻגָיו רַק יוֹדֵעַ</p>
<p>זֶה הַמַּרְגִּישׁ אֶנְקוֹת רֵעַ</p>
<p>הַמִּתְגָּעֲשׁוֹת בֶּחָיִל…
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4366">https://benyehuda.org/read/4366</a></div></body>