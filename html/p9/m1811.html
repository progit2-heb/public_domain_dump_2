<h1>[תּוּגַת דְּמָמָה עָטְפָה חֻרְשָׁה]</h1>
אורי ניסן גנסין
<body align="right" dir="rtl"><div align="right" dir="rtl"><!DOCTYPE html>
<body>
<p>*</p>
<blockquote>
<p>תּוּגַת דְּמָמָה עָטְפָה חֻרְשָׁה,</p>
<p>אַט יֵילִילוּ עֵץ וָפֹארָה;</p>
<p>גַּם לִבָּתִי תֶּמֶס תֵּלֵךְ</p>
<p>תַּחַת הֶמְיַת עֶצֶב נוֹרָא.
אֵי יִפְעָתֵךְ, מְלֵאַת חַיִּים,</p>
<p>מַה תֶּהֱמִי, חֻרְשָׁה נוּגָה?</p>
<p>אֵי, לִבָּתִי, שִׁירַת עֻזֵּךְ,</p>
<p>מַה תָּשִׂיחִי בְּלִי הֲפוּגָה?
כְּנַף רְנָנִים עָזְבָה חֻרְשָׁה</p>
<p>וַתִּתְעַטֵּף בָּעַצֶּבֶת;</p>
<p>וְיוֹנָתִי עֲזָבַתְנִי –</p>
<p>תֵּבְךְ לִבָּתִי הָאוֹהֶבֶת…
</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/1811">https://benyehuda.org/read/1811</a></div></body>