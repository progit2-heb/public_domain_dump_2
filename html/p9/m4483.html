<h1>מֶלוֹדִיָּה עִבְרִיָּה</h1>
אורי ניסן גנסין
<body align="right" dir="rtl"><div align="right" dir="rtl"><!DOCTYPE html>
<body>
<p>(על-פי לרמונטוב)</p>
<blockquote>
<p>הֲרָאִיתָ בַּלֵּיל כּוֹכַב-צִיר כִּי יָהֵל</p>
<p>בַּמַּיִם הַשְּׁקוּפִים כָּרְאִי,</p>
<p>מִגַּל יִרְעַד כִּי יַךְ, וַאֲבַק-כֶּסֶף צַח</p>
<p>יִשְׁתַּפֵּךְ עַל סְבִיבוֹ בִּדְמִי?
אַךְ הַשִּׂיגוֹ בַּיָּד אַל תִּתְבָּרֵךְ כִּמְעַט:</p>
<p>אֵין אֵמוּן בָּאוֹר וּבַגָּל.</p>
<p>יַאֲפִיל עָלָיו צֵל-שְׁחוֹר, וּכְבָר דָּעַךְ הָאוֹר;</p>
<p>שְׂטֵה מִמֶּנּוּ – וְשָׁב וְהִתְגָּל.
עַל אֲדָמוֹת דְּמוּת-גִּיל כֹּה לִבֵּנוּ תַּצְהִיל,</p>
<p>תִּרְמֹז לָנוּ מֵחֶשְׁכַת הַתְּהוֹם.</p>
<p>אַךְ הַשִּׂיגָהּ תִּתְאַו – הִיא נֶעֱלָמָה בִּיעָף;</p>
<p>תָּשִׁיב יָדְךָ – שׁוּב יָאִיר הַחֲלוֹם.</p>
</blockquote>
<p>מתוך “מולדת”, חשון-כסלו תרע"ד</p>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/4483">https://benyehuda.org/read/4483</a></div></body>