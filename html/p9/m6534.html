<h1>מִמַּנְגִּינוֹת הַזְּמָן</h1>
אורי ניסן גנסין
<body align="right" dir="rtl"><div align="right" dir="rtl"><!DOCTYPE html>
<body>
<p>לי. ח. ברנר</p>
<blockquote>
<p>כַּחֲצִיר שָׂדוֹת תַּחַת מַגָּל</p>
<p>כֵּן אֱלִילֵי שָׁוְא יִבֹּלוּ,</p>
<p>וַחֲדָשִׁים יִתְנוֹסֵסוּ,</p>
<p>יֵאָמֵנוּ – עַד יִפֹּלוּ.
הֵיכְלֵי אֶתְמוֹל גַּלִּים נִצִּים</p>
<p>וַאֲחֵרִים יִתָּאֵרוּ ;</p>
<p>הֲתִבְטָחָה? אוּלַי מָחָר</p>
<p>גַּם הָאֵלֶּה יֵעָדֵרוּ?
וּבַנֶּפֶשׁ שַׁלְוַת-שְׁמָמָה</p>
<p>וַעֲלָטַת לֵיל-בַּלָּהוֹת:</p>
<p>לֹא עוֹד תָּקֵר שִׁירַת-קֹדֶשׁ,</p>
<p>לֹא תֶּחְמַרְנָה גַם הַדְּמָעוֹת.
 </p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/6534">https://benyehuda.org/read/6534</a></div></body>