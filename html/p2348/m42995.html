<h1>קוּמִי יוֹנָה</h1>
עזרא סופר
<body align="right" dir="rtl"><div align="right" dir="rtl"><!DOCTYPE html>
<body>
<blockquote>
<p>קוּמִי יוֹנָה יְקוּשָׁה</p>
<p>עוּרִי אֶבֶן הָרֹאשָׁה.</p>
</blockquote>
<blockquote>
<p>הֲלֹא מֵאָז נְטַעְתָּהּ</p>
<p>וּכְבַת עַיִן נְצַרְתָּהּ</p>
<p>אַךְ עַתָּה דוֹד נְטַשְׁתָּהּ</p>
<p>וְשִׁלַּחְתָּהּ לְנַפְשָׁהּ.</p>
</blockquote>
<blockquote>
<p>לְכָה לְאַט נַהֲלָהּ</p>
<p>וּשְׁכֹן בְּתוֹךְ אָהֳלָהּ</p>
<p>כִּי אַתָּה נָאַמְתָּ לָהּ</p>
<p>לָךְ יִקָּרֵא דְרוּשָׁה.</p>
</blockquote>
<blockquote>
<p>קוּמָה דוֹד נַעֲרֶיהָ</p>
<p>מֵרִגְבֵי עֲפָרֶיהָ</p>
<p>שִׂים כִּימֵי נְעוּרֶיהָ</p>
<p>כֶּתֶר מַלְכוּת בְּרֹאשָׁהּ.</p>
</blockquote>
<blockquote>
<p>תֵּן לָהּ חֵלֶף נִאוּצָהּ</p>
<p>כַּאֲשֶׁר תִּשְׁאַל חֶפְצָהּ</p>
<p>בֶּן יִשַׁי יִגְדֹּר פִּרְצָהּ</p>
<p>יוֹצִיא אֶבֶן הָרֹאשָׁה.</p>
</blockquote>
</body>
<hr/>את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:
<a href="https://benyehuda.org/read/42995">https://benyehuda.org/read/42995</a></div></body>