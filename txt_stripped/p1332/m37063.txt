


	
	מדוע רשעים יחיו
	



               עתקו גם גברו חיל


איש רע ורק טוב לו, אויה, ראיתי

         בין אהבי חמס, מצה, ופשע;

         שלום בפיו דבר ובקרבו רשע;

         עד כי בסוד שדי נדהם הייתי.

ואמרה אל אל, כי בו חסיתי:

         איך בגדים שלו, איך יראו ישע?

         אם חטאו יום יום שבע או תשע

         איך עתקו? – האם אמנם שגיתי?

צדיק אדני כי אריב אליך;

         אותך אדבר משפטים וצדק:

         דרך רשעים מדוע צלחה?

אולם תשלם פה אל שנא ישר;

         ולהאבידו חיש במשבת חדק

         תתן נכסים לו, שלוה ועשר.

בל יחזה האשר:

         אשר אשר פעלת אל חוסיך;

         אשר אשר צפנת ליראיך.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37063