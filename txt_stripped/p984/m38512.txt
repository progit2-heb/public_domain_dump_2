


	
	ט. משל השועל המסביר.
	



ויהי היום ותחשק נפשו של הדוב בדבש. וילך אל הכוורת. ואך
תקע את אפו בה, ונבהלו עליו הדבורים לכבדו ברוב עקיצות, וישא הדוב רגליו כל
עוד נפשו בו. בדרך פגש את השועל וישאל את פיו לאמור: הגידה נא, אישי השועל,
הלא האדם חלש ממני ואיך השכיל ממני, – להוציא דבש מן הכורת, ואני הבריחוני
הדבורים לבשתי ולחרפתי? ויען השועל ויאמר: האדם ילבש מסכה בבואו להוציא את
הדבש מן הכורת, היא היא המסכה אשר תעמוד לו לעשות כמה וכמה מעשים אשר אנו,
החיות, יבצר ממנו לעשותם.














את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38512