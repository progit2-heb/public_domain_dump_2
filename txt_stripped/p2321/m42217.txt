


	
	[נצב על־סיר בשר זולל בבקר]
	




נצב על־סיר בשר זולל בבקר

ממנו לא יסור עד־בא הערב

סובא מדם ענב עד־אור הבקר

כה משפטו תמיד בקר וערב.





בערב הוא יאמר “מי יתן בקר”

בבקר הוא יאמר “מי יתן ערב”

ראשית אל־שלחנו ראשית הבקר

גם סוף אל־יין משתיו קנצי הערב.





ערב קרבו יחיל משבע בקר

בקר בטנו צבה ממשתה ערב

לולא כי שקויו יקיא בבקר.





אכן יחשך היום טרם הערב

אז אז יבכה לשוא הבלי הבקר

כי מכאובים ימיו עת בא הערב.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42217