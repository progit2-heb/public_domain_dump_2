


	
	  [נדב ואביהוא נחתמה גזירתם]     
	



רפה


      נדב ואביהוא נחתמה גזירתם



      כקרבו בלי עיתם1 ולקחו מחתותם2



      שני חוטי אש נכנסו בחוטמותם3



      שרפו גוייתם בשעת ביאתם



5     קרבו אחיהם4 בע̇וצב אנחתם5



      ויקרבו וישאום בכתנתם6









בלי עיתם: על שום שלא הגיעה עדיין שעתם  לכהן.  ↩



ולקחו מחתותם: על־פי וי' י:א.  ↩



שני… בחוטמותם: על־פי סנהדרין נב ע"א: ‘שני
חוטין של אש יצאו מבית קדש הקדשים ונחלקו לארבעה ונכנסו בו
בחטמו’.  ↩



אחיהם: מישאל ואלצפן (השווה וי' י:ד).  ↩



בעוצב אנחתם: כמו: באנחת עצבותם, בסמיכות  הפוכה.  ↩



ויקריבו… בכתנתם: וי' י:ה.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26897