


	
	[פז̇ הזהר ברציון]
	



תקכח


   פז̇    הזהר ברציון1



         ושמ̇ור דת הגיון2



         כצוה אל עליון



         בסוד ע̇וז חביון3



5        ידע ויבין4 בצביון5



         כי לא יחדל אביון6




&amp;&amp; [פז̇ הודעתה א̇ומר מחזק]

תקכט


   פז̇    הודעתה א̇ומר מחזק7



         בראתה מראה בזק8



         לנטוע מסוקל מעוזק9



         כי אתה מציל עני מחזק10









ברציון: ברצון, בריצוי.  ↩



דת הגיון: הדת שהוגים בה יומם ולילה.  ↩



בסוד עוז חביון: במקום: בסוד חביון עוזו (חב‘  ג:ד: ’ושם חביון עז̇ה'); רוצה לומר, בתורתו.  ↩



ידע ויבין: שהרי יודע הקב"ה.  ↩



בצביון: שכך רצונו.  ↩



כי… אביון: דב' טו:יא.  ↩



אומר מחזק: דיבור מאושש; והוא הנזכר בטור  האחרון: ‘כי את מציל’ וכו'.  ↩



בראתה וכו‘: בשעה שראתה (כנסת־ישראל) קולות
וברקים (שמ' יט:טז), כלומר, בשעת מתן־תורה; ואפשר שצריך לנקד
’בראתה‘, ולראות את הטור כמאמר מוסגר, המדבר בשבחו של מקום. ואולי
צ"ל ’לראתה‘ וכו’, והוא כינוי לכנסת־ישראל, ואז יש לגרוס בטור 3:
‘לנטוע מסוקל ומעוזק’, רוצה לומר: לטפח את כרמה של
כנסת־ישראל.  ↩



לנטוע וכו‘: לכנסת־ישראל, על־פי יש’ ה:ב:  ‘ויעזקהו ויסקלהו ויטעהו שרק.’  ↩



מציל עני מחזק: תה' לה:י.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27139