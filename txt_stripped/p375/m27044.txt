


	
	[מדבר ניתחלף פי קוסם נידמם]
	



תלג


   מדבר ניתחלף    פי קוסם1 נידמם



                   ותוארו ניעמם2



                   וכהרף3 ניהמם



                   כי לקללני זמם



5                  ויחיד ומרומם4



                   לילה ויומם



                   תאב5 עם6 לרקמם7



                   והיה לעומם8



                   בשוכבם ובקומם

10                  וברכם וקימם

                    ולשמו הקימם



                    והרבה יקומם9



                    ואיבד מחרימם



                    לוכד חכמים בעורמם10









קוסם: בלעם.  ↩



ניעמם: נתעמם, קדר.  ↩



וכהרף: כהרף עין.  ↩



יחיד ומרומם: כינוי לקב"ה.  ↩



תאב: רצה.  ↩



עם: את ישראל.  ↩



לרקמם: לקשטם, לברכם.  ↩



לעומם: המקום ‘לעומתם’, אתם.  ↩



והרבה יקומם: והגדיל עולמם, רוצה לומר, הרבה  אותם.  ↩



לוכד…. בעורמם: איוב ה:יג.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/27044