


	
	דרורים
	




כי אכלתי מפתי,

נשרו הפרורים.

מיד קפצו, מיד קרבו

שלשה דרורים.





אחד לקט הפרורים

אצלי מן הסנדל,

לקט־לקט לו די שבעו

והתעופף אל על.





קרב מיד השני,

תפס פרור שמן,

ועף וטס מהיר־כנף

להביאו לקן.





רק השלישי, רק השלישי

פחד להתקרב,

הביט בלאט בפרורים,

הביט בהם רעב.





הגשתי לו פרור אחד,

הגשתי לו שני:

"בוא נא, בוא מהר וקח,

בואה, טפשוני.





קפץ הצדה אז הדרור,

מרעיד מפחד רב,

פתאם נשא כנפו קלה,

ולא חזר, לא שב.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24344