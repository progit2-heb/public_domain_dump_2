


	
	אביב
	



1


וכשתר האביב יגיע,

ענן את חגי לא יעיב,

וכל השבילים לרגלינו,

ימתינו עם תר האביב.





אז שיר נערות הכרם

בלחיי הנכלמת יוריד,

וחליל־הרועים ילמדך

אשר לך פי לא הגיד.





ושנינו נצאה לעמר,

אתה תניף המגל

ואני אשא שבליך –

וסודנו יתגל.





כל גני־החמד ילבינו,

בלוריתך עיני תעיב,

השבילים לרגלינו ימתינו,

ויגיע תר האביב.







אביב: לשיר חוברה מנגינה ע"י אברהם דאוס.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42816