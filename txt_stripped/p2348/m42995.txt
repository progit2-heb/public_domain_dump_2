


	
	קומי יונה
	




קומי יונה יקושה

עורי אבן הראשה.





הלא מאז נטעתה

וכבת עין נצרתה

אך עתה דוד נטשתה

ושלחתה לנפשה.





לכה לאט נהלה

ושכן בתוך אהלה

כי אתה נאמת לה

לך יקרא דרושה.





קומה דוד נעריה

מרגבי עפריה

שים כימי נעוריה

כתר מלכות בראשה.





תן לה חלף נאוצה

כאשר תשאל חפצה

בן ישי יגדר פרצה

יוציא אבן הראשה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42995