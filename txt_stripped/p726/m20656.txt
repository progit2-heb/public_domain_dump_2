


	
	גר אכול אש חרב
	






גר אכול אש חרב,



בן מרחב כמוס,



הנודד שח ערף



תחת שמי תמוז, –



ממלבוש ונעל



חול דרכים נער!



סור אל שפת הנחל,



שם ביתנו, גר!



בקר, צהרים



השלחן ערוך.



גם בבין־ערבים



בואך ברוך.



אסם תנובתנו



ליל ויום לטעון;



מגד בסתננו,



תפוחי אנטון.



טעם וטען בטנא!



אך בתנאי, ברוך יה –



שוב מפתן ביתנו



פקוד כעת חיה!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20656