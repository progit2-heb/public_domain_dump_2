


	
	אחות
	








עם דמעה צלולה שדללה מעיני ­–

השתפך צער רך מתוך לבבי;

וברגע שחלל חדרי ספג צערי ­–

את אחותו ספג כר משכבי.





הנערה פתחה עוד בבקר את החלון,

ותחלף מכסה כרי זאת הנערה:

ובשובי לעת ערב לא נכרה עוד הדמעה,

ובחלל החדר לא עוד היה צערה.





בלילה העירתני בכית חרישית בחלוני:

זה היה צערי… הה, מה תהימה!

פתחתי לו החלון ­– ולא נכנס אלי ­–

רק תבע מני את אחותו, את הדמעה.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/46222