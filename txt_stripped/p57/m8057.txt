


	
	באביב ימינו, בחדש האביב
	




באביב־ימינו, בחדש־האביב,



בשדרה ההיא הנשכחה



וברגעי ליל־קסם והמון תעלומות



חבקתי, נשקתי אותכה.


 


ותהיה, ותשר הדממה סביבנו,



בחבקי ובנשקי אותכה,



עד כי האזנתי את לבך ברטטו



ההוגה ודופק בך ככה.


  


בו צלצלו קולות האביב הרענן,



המון מנגינותיו ופרחיו…



באביב־ימינו, בחדש־האביב –



נדמו הפרדס וסבכיו…


  

אודיסה 1896






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8057