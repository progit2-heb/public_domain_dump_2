


	
	הנערה הזאת
	






הנערה הזאת, עם הצחוק המבעבע,



דקת־הגזרה כגבעול וזקופת־הקומה:



אין זאת כי מאיר וזקוף כזה גם חלומה.



הנערה הזאת, במעיל־תכלתה החמיד,



כמו צפור־עדן כחלחלה־שחרחורה ונאוה:



אין זאת כי דומה לה בזהרה שירת־לבבה.



הנערה הזאת — כנף־רננים נעלסה



פה ירדה ועמדה בלאט על הניר;



ונדמה לי: הוא בגיל פתח ושר…


יאנואר, 1916.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21757